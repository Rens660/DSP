



Rechtbank Rotterdam

 

Team straf 2
 

Parketnummer: 10/680644-16 
Datum uitspraak: 3 november 2021
 

Beslissing van de rechtbank Rotterdam meervoudige kamer voor strafzaken met betrekking tot de terbeschikkingstelling van:  


          [persoon A]
         (de ter beschikking gestelde) geboren te [geboorteplaats A] op [geboortedatum A]  
verblijvende op het adres [adres A]  [postcode A] [woonplaats A] 
raadsman mr. J.C. Spigt advocaat te Capelle aan den IJssel. 




1. Inleiding

Bij vonnis van deze rechtbank van 20 juli 2017 is de terbeschikkingstelling van [persoon A] gelast met voorwaarden betreffende het gedrag van de ter beschikking gestelde.
De terbeschikkingstelling is gelast ter zake van poging tot doodslag. De termijn van de terbeschikkingstelling is aangevangen op 7 november 2017.
 

Bij beslissing van deze rechtbank van 25 november 2020 is de terbeschikkingstelling laatstelijk verlengd met één jaar. 




2. Procesverloop 

De rechtbank heeft op 27 september 2021 van het openbaar ministerie een vordering ontvangen tot verlenging van de terbeschikkingstelling met voorwaarden. 
Bij die vordering zijn de daarbij vereiste stukken gevoegd dan wel later toegezonden. 
De vordering is op de openbare terechtzitting van 3 november 2021 behandeld. 
De officier van justitie mr. M. Boekhoud de ter beschikking gestelde bijgestaan door de raadsman en als deskundige de heer [persoon B]  werkzaam bij Reclassering Nederland zijn gehoord.




3. Adviezen

Advies reclassering

De reclassering adviseert in het rapport gedateerd 13 augustus 2021 de terbeschikkingstelling te verlengen met één jaar. 

Bij de ter beschikking gestelde is sprake van een blijvende verstandelijke beperking en ADHD waardoor hij impulsief kan reageren. Hij heeft wel enige zelfcontrolevaardigheden aangeleerd. Het risico op recidive wordt door de reclassering als laag-gemiddeld geschat.
De ter beschikking gestelde woont in een begeleid wonen project van Antes GGZ en wil in de nabije toekomst graag zelfstandig wonen. Beschermende factoren zijn dat hij meditatietrouw en abstinent van middelen is. Als risicofactor kan worden aangemerkt dat er schulden zijn waar nog steeds geen regeling voor is getroffen. De ter beschikking gestelde heeft sinds kort wel een bewindvoerder. Hij heeft een stabiele relatie en is onlangs vader geworden wat een belangrijke motivatie is om een delictvrij leven te leiden. Het jonge vaderschap kan echter ook voor onzekerheden en spanningen zorgen.

Advies psychiater

Psychiater [persoon C] adviseert in het rapport gedateerd 23 juli 2021 de terbeschikkingstelling te verlengen met één jaar.
 

De diagnostische conclusies komen overeen met die van de huidige behandelaren.
Sprake is van lichte zwakzinnigheid in remissie zijnde stoornissen in het gebruik van alcohol en amfetamine ADHD en een antisociale persoonlijkheidsstoornis. Het gebruik van cannabis is onder toezicht van de reclassering gereguleerd.
Het risico op herhaling van gewelddadig gedrag binnen de huidige maatregel wordt als laag ingeschat. Het risico op agressief gedrag wordt hoger wanneer de maatregel wegvalt omdat wordt ingeschat dat de terbeschikkinggestelde zich niet zelfstandig zal kunnen handhaven binnen de huidige maatschappij.
Het is niet nodig het risicomanagement op dit moment aan te passen. Het ingezette traject
met flinke ondersteuning op de diverse levensgebieden is afdoende naast het toezicht van de reclassering en de urinecontroles.
Naar de mening van de psychiater is de periode van één jaar voldoende om de ingezette afronding van de resocialisatie te completeren. Idealiter lukt het de reclassering behandelaren en woonbegeleiders de ter beschikking gestelde in die periode ervan te overtuigen dat hij ook na afronding van de maatregel maar beter hulp kan accepteren.




4. Standpunt van partijen


Standpunt van de officier van justitie

De officier van justitie heeft geconcludeerd tot verlenging van de termijn van de terbeschikkingstelling met één jaar. 

Standpunt van de ter beschikking gestelde

De ter beschikking gestelde en de raadsman hebben zich niet verzet tegen verlenging van de termijn van de terbeschikkingstelling met één jaar. Daarnaast is gevraagd de bijzondere voorwaarde over het gebruik van drugs en alcohol zo aan te passen dat hij beperkt alcohol mag drinken mits hij daarvoor toestemming heeft gekregen van de reclassering.




5. Beoordeling
Op grond van de adviezen van de deskundigen en wat verder naar voren is gekomen op de terechtzitting is de rechtbank van oordeel dat:
- er nog steeds sprake is van een gebrekkige ontwikkeling en/of ziekelijke stoornis van de geestvermogens van de ter beschikking gestelde;
- de veiligheid van anderen dan wel de algemene veiligheid van personen of goederen eist dat de termijn van de terbeschikkingstelling wordt verlengd. 

De rechtbank maakt uit de stukken en het verhandelde op de zitting op dat de ter beschikking gestelde op de goede weg is. Hij staat ingeschreven voor een eigen woning en heeft sinds kort een bewindvoerder voor zijn financiën. Om de laatste stap richting zelfstandig wonen goed te begeleiden en te monitoren hoe de financiële situatie zich ontwikkelt wordt de maatregel verlengd met één jaar. 
 

In de afgelopen periode heeft de ter beschikking gestelde positief getest op het gebruik van alcohol. Hij heeft op de zitting gezegd dat het moet kunnen dat hij af en toe een biertje drinkt. De rechtbank acht het van belang dat voor het beëindigen van de maatregel de ter beschikking gestelde hiermee oefent onder begeleiding en toezicht van de reclassering. 
De door de reclassering in haar rapport onder 8 genoemde voorwaarde zal dan ook in die zin worden aangepast. 
 

De totale duur van de terbeschikkingstelling met dwangverpleging gaat door de verlenging een periode van vier jaar te boven. Verlenging is niettemin mogelijk omdat de terbeschikkingstelling is opgelegd voor een misdrijf dat gericht is tegen of gevaar veroorzaakt voor de onaantastbaarheid van het lichaam van één of meer personen.




6. Beslissing
De rechtbank:	 


verlengt de termijn van de terbeschikkingstelling met 1 (één) jaar;
 


wijzigt de eerder gestelde voorwaarden in die zin dat de voorwaarde 8 betreffende het gebruik van drugs en alcohol met ingang van nu luidt:
	De terbeschikkinggestelde onthoudt zich van drugs en alcohol en werkt
mee aan urinecontroles hierop. De ter beschikking gestelde mag beperkt cannabis roken en alcohol drinken mits hij daarvoor toestemming heeft gekregen van de reclassering en hij zich hierbij houdt aan de door de reclassering gestelde aanwijzingen en voorwaarden ook als dit inhoud volledige abstinentie;
 


bepaalt dat de overige voorwaarden onverminderd van kracht blijven. 
 

Deze beslissing is gegeven door
mr. D.C.J. Peeck voorzitter 
en mrs. A.M.G. van der Kragt en L.B. Esser rechters 
in tegenwoordigheid van M.J. Grootendorst griffier 
en is in het openbaar uitgesproken.
 

Tegen deze beslissing kan het openbaar ministerie binnen veertien dagen na de uitspraak en de ter beschikking gestelde binnen veertien dagen na betekening daarvan beroep instellen bij het gerechtshof Arnhem-Leeuwarden. 


