
Afdeling strafrecht

Parketnummer	: 20-002144-11 
Uitspraak	: 25 maart 2014
VERSTEK


Arrest van de meervoudige kamer voor strafzaken van het gerechtshof
's-Hertogenbosch

gewezen op het hoger beroep ingesteld tegen het vonnis van de politierechter in de rechtbank Maastricht van 11 mei 2011 in de in eerste aanleg gevoegde strafzaken parketnummers 03-700572-10 en 03-700168-11 03-700170-11 tegen
 



      [verdachte]

geboren te [geboorteplaats] (Marokko) op [geboortedatum] 
wonende te [woonplaats] (België) [adres].
 


Hoger beroep

 

Bij vonnis waarvan beroep is de verdachte vrijgesproken van diefstal dan wel heling (feit 1 van parketnummer 03-700572-10) en het aanwezig hebben van hard drugs (feit 2 van parketnummer 03-700572-10) en ter zake van - kort gezegd - het twee maal als ongewenst verklaard vreemdeling in Nederland verblijven (feit 3 van parketnummer 03-700572-10 en parketnummer 03-700168-11) en mishandeling van een ambtenaar in functie meermalen gepleegd (parketnummer 03-700170-11) veroordeeld tot een gevangenisstraf voor de duur van vijf maanden.
 

De verdachte heeft tegen voormeld vonnis hoger beroep ingesteld.
 


Omvang van het hoger beroep

 

Het hoger beroep is in de appelakte uitdrukkelijk beperkt tot de veroordeling ter zake van hetgeen aan de verdachte in de zaak met parketnummer 03-700572-10 onder 3. en in de zaken met parketnummers 03-700168-11 en 03-700-170-11 is ten laste gelegd. Al hetgeen hierna wordt overwogen en beslist heeft uitsluitend betrekking op dat gedeelte van het beroepen vonnis dat aan het oordeel van het hof is onderworpen.
 


Onderzoek van de zaak

 

Dit arrest is gewezen naar aanleiding van het onderzoek op de terechtzitting in hoger beroep alsmede het onderzoek op de terechtzitting in eerste aanleg.
 

Het hof heeft kennisgenomen van de vordering van de advocaat-generaal.
 

De advocaat-generaal heeft gevorderd dat het hof het vonnis van de politierechter voor zover aan het oordeel van het hof onderworpen zal bevestigen

Vonnis waarvan beroep

 

Het hof kan zich op onderdelen niet met het beroepen vonnis verenigen. Om redenen van efficiëntie zal het hof evenwel het gehele vonnis voor zover aan het oordeel van het hof onderworpen vernietigen.
 


Tenlastelegging

 

Aan verdachte is voor zover aan het oordeel van het hof onderworpen ten laste gelegd dat:
 


Parketnummer 03-700572-10

 

3.hij op of omstreeks 14 oktober 2010 in de gemeente Maastricht in elk geval in Nederland als vreemdeling heeft verbleven terwijl hij wist of ernstige reden had te vermoeden dat hij op grond van artikel 67 van de Vreemdelingenwet 2000 in elk geval op grond van enig wettelijk voorschrift tot ongewenst vreemdeling was verklaard;
 


Parketnummer 03-700168-11

 

1.

hij op of omstreeks 30 maart 2011 in de gemeente Maastricht in elk geval in Nederland als vreemdeling heeft verbleven terwijl hij wist of ernstige reden had te vermoeden dat hij op grond van artikel 67 van de Vreemdelingenwet 2000 in elk geval op grond van enig wettelijk voorschrift tot ongewenst vreemdeling was verklaard; 


Parketnummer 03-700170-11

 

1.hij op of omstreeks 20 oktober 2010 te Sittard in elk geval in de gemeente Sittard-Geleen opzettelijk mishandelend een of meerdere ambtena(a)r(en) in elk geval een of meerdere perso(o)n(en) te weten [slachtoffer 1] (Penitentiair Inrichting Werker) en/of [slachtoffer 2] (complexbeveiliger) en/of [slachtoffer 3] (Penitentiair Inrichting Werker) gedurende en/of ter zake van de rechtmatige uitoefening van zijn/hun bediening heeft geslagen en/of getrapt en/althans zich zodanig heeft gedragen waardoor/dat voornoemde [slachtoffer 1] en/of [slachtoffer 2] en/of [slachtoffer 3] letsel heeft/hebben bekomen en/of pijn heeft/hebben ondervonden.
 

Voor zover in de tenlastelegging taal- en/of schrijffouten of omissies voorkomen zijn deze verbeterd. De verdachte is daardoor niet geschaad in de verdediging.
 


Bewezenverklaring

 

Het hof acht wettig en overtuigend bewezen dat verdachte het in de zaak met parketnummer 03-700572-10 onder 3. en in de zaak met parketnummer 03-700168-11 en in de zaak met parketnummer 03-700170-11 tenlastegelegde heeft begaan met dien verstande dat:
 


Parketnummer 03-700572-10

 

3.hij op 14 oktober 2010 in de gemeente Maastricht als vreemdeling heeft verbleven terwijl hij wist dat hij op grond van artikel 67 van de Vreemdelingenwet 2000 tot ongewenst vreemdeling was verklaard;
 


Parketnummer 03-700168-11

 


1.

hij omstreeks 30 maart 2011 in de gemeente Maastricht als vreemdeling heeft verbleven terwijl hij wist dat hij op grond van artikel 67 van de Vreemdelingenwet 2000 tot ongewenst vreemdeling was verklaard; 


Parketnummer 03-700170-11

 

1.hij op 20 oktober 2010 te Sittard opzettelijk mishandelend ambtenaren te weten [slachtoffer 1] (Penitentiair Inrichting Werker) en [slachtoffer 2] (complexbeveiliger) en [slachtoffer 3] (Penitentiair Inrichting Werker) gedurende en ter zake van de rechtmatige uitoefening van hun bediening heeft geslagen waardoor voornoemde [slachtoffer 1] en [slachtoffer 2] en [slachtoffer 3] letsel hebben bekomen en pijn hebben ondervonden.
 

Het hof acht niet bewezen hetgeen verdachte meer of anders is ten laste gelegd dan hierboven is bewezen verklaard zodat deze daarvan behoort te worden vrijgesproken.
 


Door het hof gebruikte bewijsmiddelen

 

Indien tegen dit verkort arrest beroep in cassatie wordt ingesteld worden de door het hof gebruikte bewijsmiddelen die redengevend zijn voor de bewezenverklaring opgenomen in een aanvulling op het verkort arrest. Deze aanvulling wordt dan aan het verkort arrest gehecht.
 


Bijzondere overwegingen omtrent het bewijs

 

De beslissing dat het bewezen verklaarde door de verdachte is begaan berust op de feiten en omstandigheden als vervat in de hierboven bedoelde bewijsmiddelen in onderlinge samenhang beschouwd.
 

Elk bewijsmiddel wordt - ook in zijn onderdelen - slechts gebruikt tot bewijs van dat bewezen verklaarde feit of die bewezen verklaarde feiten waarop het blijkens zijn inhoud betrekking heeft.
 


Strafbaarheid van het bewezen verklaarde

 

Het in de zaak met parketnummer 03-700572-10 en in de zaak met parketnummer 03-700168-11 bewezen verklaarde levert telkens op:
 


als vreemdeling in Nederland verblijven terwijl hij weet dat hij op grond van een wettelijk voorschrift tot ongewenste vreemdeling is verklaard.

 

Het in de zaak met parketnummer 03-700170-11 bewezen verklaarde levert op:
 


mishandeling terwijl het misdrijf wordt gepleegd tegen een ambtenaar gedurende of ter zake van de rechtmatige uitoefening van zijn bediening. meermalen gepleegd.

 

Er zijn geen feiten of omstandigheden aannemelijk geworden die de strafbaarheid van de feiten uitsluiten.
 


Strafbaarheid van de verdachte

 

Er zijn geen feiten of omstandigheden aannemelijk geworden die de strafbaarheid van verdachte uitsluiten.
 

De verdachte is daarom strafbaar voor het hiervoor bewezen verklaarde.
 


Op te leggen straf 

 

Bij de bepaling van de op te leggen straf is gelet op de aard en de ernst van hetgeen bewezen is verklaard op de omstandigheden waaronder het bewezen verklaarde is begaan en op de persoon van de verdachte zoals een en ander bij het onderzoek ter terechtzitting naar voren is gekomen.
 

Naar het oordeel van het hof kan gelet op de ernst van het bewezen verklaarde in de verhouding tot andere strafbare feiten zoals onder meer tot uitdrukking komt in het hierop gestelde wettelijk strafmaximum en in de straffen die voor soortgelijke feiten worden opgelegd niet worden volstaan met een andere of lichtere sanctie dan een straf die onvoorwaardelijke vrijheidsbeneming voor de hierna te vermelden duur met zich brengt. 
Het hof heeft daarbij gelet op de volgende omstandigheden:

- de omstandigheid dat de verdachte reeds eerder terzake soortgelijke strafbare feiten onherroepelijk is veroordeeld;
- het gewelddadig karakter van het in de zaak met parketnummer 03-700170-11 bewezen verklaarde en de maatschappelijke onrust die daarvan het gevolg is.  

Bij de strafvervolging van verdachte is de redelijke termijn bedoeld in artikel 6 eerste lid van het EVRM geschonden nu verdachte op 11 mei 2011 hoger beroep heeft ingesteld en het hof eerst op 25 maart 2014 derhalve langer dan twee jaar na het instellen van het hoger beroep uitspraak doet.
 

Zonder schending van de redelijke termijn zou een gevangenisstraf voor de duur van vijf maanden passend zijn geweest. Nu de redelijke termijn is geschonden zal worden volstaan met het opleggen van de hierna aan te geven straf.
 


Toepasselijke wettelijke voorschriften

 

De beslissing is gegrond op de artikelen 57 63 197 300 en 304 van het Wetboek van Strafrecht zoals deze luidden ten tijde van het bewezen verklaarde.
 



BESLISSING 

Het hof:
 

Vernietigt het vonnis voor zover aan het oordeel van het hof onderworpen en doet in zoverre opnieuw recht:
 

Verklaart zoals hiervoor overwogen bewezen dat de verdachte het in de zaak met parketnummer 03-700572-10 onder 3. en in de zaak met parketnummer 03-700168-11 en in de zaak met parketnummer 03-700170-11 ten laste gelegde heeft begaan.
 

Verklaart niet bewezen hetgeen de verdachte meer of anders is ten laste gelegd dan hierboven is bewezen verklaard en spreekt de verdachte daarvan vrij.
 

Verklaart het in de zaak met parketnummer 03-700572-10 onder 3. en in de zaak met parketnummer 03-700168-11 en in de zaak met parketnummer 03-700170-11 bewezen verklaarde strafbaar kwalificeert dit als hiervoor vermeld en verklaart de verdachte strafbaar.
 

Veroordeelt de verdachte tot een gevangenisstraf voor de duur van 4 (vier) maanden en 2 (twee) weken.
 

Beveelt dat de tijd die door de verdachte vóór de tenuitvoerlegging van deze uitspraak in enige in artikel 27 eerste lid of artikel 27a van het Wetboek van Strafrecht bedoelde vorm van voorarrest is doorgebracht bij de uitvoering van de opgelegde gevangenisstraf in mindering zal worden gebracht voor zover die tijd niet reeds op een andere straf in mindering is gebracht.
 

Aldus gewezen door
mr. O.M.J.J. van de Loo voorzitter
mr. J.J. van der Kaaden en mr. M.L.P. van Cruchten raadsheren
in tegenwoordigheid van mr. drs. T. Kraniotis griffier
en op 25 maart 2014 ter openbare terechtzitting uitgesproken.
 

