
RECHTBANK ZWOLLE - LELYSTAD 
Sector Strafrecht - Meervoudige Strafkamer 

Parketnummers: 07.650354-10 (P)
Uitspraak: 14 april 2011
 
VONNIS IN DE STRAFZAAK VAN: 
het openbaar ministerie 
tegen 

(verdachte)
geboren (geboorteplaats)
thans verblijvende in de P.I. Overijssel locatie Zwolle te Zwolle.
 
ONDERZOEK TER TERECHTZITTING 

Het onderzoek ter terechtzitting heeft plaatsgevonden op 31 maart 2011. 
De verdachte is verschenen bijgestaan door mr. V. Wolting advocaat te Zwolle.
Als officier van justitie was aanwezig mr. R.H. den Haan.
 
TENLASTELEGGING 
De verdachte is ten laste gelegd dat: 

1.
zij op of omstreeks 10 augustus 2010 in de gemeente Zwolle althans in  Nederland tezamen en in vereniging met een ander of anderen althans alleen met het oogmerk om zich en/of (een) ander(en) wederrechtelijk te bevoordelen  door het aannemen van een valse naam en/of van een valse hoedanigheid en/of  door een of meer listige kunstgrepen en/of door een samenweefsel van  verdichtsels (benadeelde partij 1) heeft bewogen tot de afgifte van EUR 70000 (huur  en borg) althans geld hebbende verdachte en/of zijn mededader(s) met  vorenomschreven oogmerk - zakelijk weergegeven - valselijk en/of listiglijk  en/of bedrieglijk en/of in strijd met de waarheid op internet (de website(s)  "www.tweedehands.nl" en/of "www.speurders.nl" en/of "www.marktplaats.nl")  advertentie(s) geplaatst waarin te kennen werd gegeven dat een kamer  (appartement) aan de (adres) te Zwolle te huur was en/of zich aan die  (benadeelde partij 1) die op die advertentie had gereageerd voorgesteld als zijnde (naam) en/of (vervolgens) die (benadeelde partij 1) te kennen gegeven een kamer  (appartement) aan de (adres) te Zwolle te huur te hebben voor EUR  35000 per maand met een borg van EUR 35000 en/of (vervolgens) tegen die  (benadeelde partij 1) verteld dat er nog een nieuwe keuken en een boiler in gebouwd zouden  worden en/of die (benadeelde partij 1) een huurcontract aangeboden waardoor die (benadeelde partij 1) werd bewogen tot bovenomschreven afgifte; 
 

2.
zij op of omstreeks 10 augustus 2010 in de gemeente Zwolle tezamen en in  vereniging met een ander of anderen althans alleen met het oogmerk om zich  en/of (een) ander(en) wederrechtelijk te bevoordelen door het aannemen van een  valse naam en/of van een valse hoedanigheid en/of door een of meer listige  kunstgrepen en/of door een samenweefsel van verdichtsels (benadeelde partij 2) heeft  bewogen tot de afgifte van EUR 70000 (huur en borg) althans geld hebbende  verdachte en/of zijn mededader(s) met vorenomschreven oogmerk - zakelijk  weergegeven - valselijk en/of listiglijk en/of bedrieglijk en/of in strijd met  de waarheid contact gezocht met die (benadeelde partij 2) en/of zich aan die (benadeelde partij 2)  voorgesteld als (naam) en/of (vervolgens) die (benadeelde partij 2) te kennen gegeven  een kamer (appartement) aan de (adres) te Zwolle met ingang van 01  september 2010 te huur te hebben voor EUR 35000 per maand en/of die (benadeelde partij 2)  een huurcontract op naam van (naam BV) gevestigd (adres) te  Zwolle aangeboden waardoor die (benadeelde partij 2) werd bewogen tot bovenomschreven  afgifte; 
 

3.
zij op een of meer verschillende tijdstippen in of omstreeks de periode van 2  augustus 2010 tot en met 19 augustus 2010 in de gemeente Zwolle en/of elders  in Nederland tezamen en in vereniging met een ander of anderen althans  alleen opzettelijk de eer en/of de goede naam de Reclassering Nederland en/of  (naam 1) en/of (naam 2) heeft aangerand door telastlegging van een  of meer bepaalde feiten met het kennelijke doel om daaraan ruchtbaarheid te  geven immers heeft/hebben hij en/of zijn mededader(s) met voormeld doel via  een internetsite (www.legalemaffia.nl) naar anderen - zakelijk weergegeven -  de volgende teksten en/of verspreid en/of openlijk medegedeeld en/of  tentoongesteld:
- Kindermisbruikers van (X) en/of 
- Kinderverkrachter (Y) en/of 
- reclasseringsmedewerker strak van de drugs 
terwijl verdachte en/of zijn mededader(s) wist(en) dat dit/deze tenlastegelegde  feit(en) in strijd met de waarheid was/waren. 
 
De rechtbank verbetert in de tenlastelegging kennelijke schrijffouten. De verdachte wordt blijkens het onderzoek ter terechtzitting daardoor niet in haar verdediging geschaad. 
VOORVRAGEN 
De rechtbank heeft vastgesteld dat de dagvaarding geldig is dat zijzelf bevoegd is tot kennisneming van deze zaak dat de officier van justitie ontvankelijk is in zijn vervolging en dat er geen redenen zijn voor schorsing van de vervolging. 
BEWIJSMOTIVERING  
Het standpunt van het openbaar ministerie 
De officier van justitie heeft integraal vrijspraak gevorderd wegens onvoldoende wettig en overtuigend bewijs.  
Het standpunt van de verdediging 
De raadsman van verdachte heeft vrijspraak bepleit van het onder 1 2 en 3 ten laste gelegde wegens onvoldoende wettig en overtuigend bewijs. 
Het oordeel van de rechtbank 

Naar het oordeel van de rechtbank is niet wettig en overtuigend bewezen hetgeen de verdachte onder 1 2 en 3 ten laste is gelegd. Uit de stukken van het dossier blijkt niet dat de verdachte op de hoogte was van de door medeverdachte (medeverdachte) tevens haar partner gepleegde misdrijven van oplichting en laster noch dat zij zich door het gezamenlijk gebruik van haar emailaccount en telefoon willens en wetens heeft blootgesteld aan de aanmerkelijke kans dat deze misdrijven door medeverdachte (medeverdachte) zouden worden gepleegd en zij deze kans ook bewust heeft aanvaard. De rechtbank acht derhalve niet bewezen dat de verdachte bewust en nauw heeft samengewerkt met medeverdachte (medeverdachte) danwel het (voorwaardelijk) opzet heeft gehad behulpzaam te zijn bij de door medeverdachte (medeverdachte) gepleegde oplichting en laster zodat zij hiervan moet worden vrijgesproken.
BENADEELDE PARTIJEN
1.1	De vordering van de officier van justitie
 

De officier van justitie heeft gevorderd de vorderingen van de benadeelde partijen (benadeelde partij 1) en (benadeelde partij 2) niet-ontvankelijk te verklaren nu de officier van justitie vrijspraak heeft gevorderd van het aan verdachte onder 1 en 2 ten laste gelegde.
1.2	Het standpunt van de verdediging
De raadsman heeft bepleit de vorderingen van de benadeelde partijen niet-ontvankelijk te verklaren aangezien hij vrijspraak heeft bepleit. 
1.3	Het oordeel van de rechtbank
Voor aanvang van de terechtzitting hebben (benadeelde partij 1) en (benadeelde partij 2) zich als benadeelde partijen in dit geding gevoegd en vorderingen ingediend tot vergoeding van schade ten gevolge van de aan verdachte onder 1 en 2 ten laste gelegde feiten. De hoogte van die schade wordt door de benadeelde partijen begroot op een bedrag van respectievelijk € 75450 en 
€ 700--.
 
De benadeelde partijen dienen in hun vorderingen niet-ontvankelijk te worden verklaard nu de verdachte van het haar onder 1 en 2 ten laste gelegde zal worden vrijgesproken. 
BESLISSING 
De rechtbank: 
- verklaart het aan verdachte onder 1 2 en 3 ten laste gelegde niet bewezen en spreekt haar daarvan vrij; 
- verklaart de benadeelde partijen (benadeelde partij 1) en (benadeelde partij 2) niet-ontvankelijk in hun vorderingen en verklaart dat zij hun vorderingen slechts bij de burgerlijke rechter kunnen aanbrengen.  
Dit vonnis is gewezen door mr. S.M. Milani voorzitter mrs. G.P. Nieuwenhuis en F. van der Maden rechters in tegenwoordigheid van mr. M. van Veen-Looy griffier en is uitgesproken ter openbare terechtzitting op 14 april 2011.
