

14 februari 2017
Strafkamer
nr. S 16/01108 B
IV/EC 
Hoge Raad der Nederlanden 

Beschikking


op het beroep in cassatie tegen een beschikking van de Rechtbank Zeeland-West-Brabant zittingsplaats Breda van 19 oktober 2015 nummer RK 15/976 op een klaagschrift als bedoeld in art. 552a Sv ingediend door:




          [klaagster]
         geboren te [geboorteplaats] op [geboortedatum] 1965.
 



1 Geding in cassatie 

Het beroep is ingesteld door de Officier van Justitie. Deze heeft bij schriftuur een middel van cassatie voorgesteld. De schriftuur is aan deze beschikking gehecht en maakt daarvan deel uit.
	De Advocaat-Generaal A.E. Harteveld heeft geconcludeerd tot vernietiging van de bestreden beschikking en tot zodanige beslissing met betrekking tot verwijzen of terugwijzen als de Hoge Raad gepast zal voorkomen.
 



2 Beoordeling van het middel 

2.1.
Het middel behelst de klacht dat de Rechtbank ten onrechte althans onvoldoende gemotiveerd heeft geoordeeld dat het hoogst onwaarschijnlijk is dat de strafrechter later oordelend de verbeurdverklaring van het geldbedrag zal bevelen respectievelijk aan de klaagster de verplichting tot betaling van een geldbedrag ter ontneming van het wederrechtelijk verkregen voordeel zal opleggen. 


2.2.
Op de gronden die zijn vermeld in de conclusie van de Advocaat-Generaal onder 4.5 tot en met 4.7 is het middel terecht voorgesteld. 




3 Slotsom 

Hetgeen hiervoor is overwogen brengt mee dat de bestreden beschikking niet in stand kan blijven en als volgt moet worden beslist.
 



4 Beslissing 

De Hoge Raad:
	vernietigt de bestreden beschikking;
	wijst de zaak terug naar de Rechtbank Zeeland-West-Brabant zittingsplaats Breda opdat de zaak op het bestaande klaagschrift opnieuw wordt behandeld en afgedaan.
 

	Deze beschikking is gegeven door de vice-presiden W.A.M. van Schendel als voorzitter en de raadsheren V. van den Brink en A.L.J. van Strien in bijzijn van de waarnemend griffier A.C. ten Klooster en uitgesproken ter openbare terechtzitting van 14 februari 2017.




