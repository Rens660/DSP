

RECHTBANK LIMBURG

Zittingsplaats Roermond
 

Strafrecht
 

Parketnummer: 03/661239-15
 

Tegenspraak 
 


Vonnis van de meervoudige kamer d.d. 14 oktober 2016

 

in de strafzaak tegen
 



          [verdachte] 

geboren te [geboorteplaats] op [geboortedatum] 
thans (uit andere hoofde) gedetineerd in P.I. HvB Grave (Unit A + B) te Grave.
 

De verdachte wordt bijgestaan door mr. C.W.J. Faber advocaat kantoorhoudende te Eindhoven.
 



1 Onderzoek van de zaak
De zaak is behandeld op de zittingen van 29 en 30 september 2016. Op de zitting van 29 september 2016 is de zaak inhoudelijk behandeld en zijn verdachte en zijn raadsman verschenen. De officier van justitie en de verdediging hebben hun standpunten kenbaar gemaakt. Op de zitting van 30 september 2016 is vervolgens het onderzoek ter terechtzitting gesloten waarbij verdachte en zijn raadsman niet zijn verschenen.  



2 De tenlastelegging
De tenlastelegging is als bijlage aan dit vonnis gehecht.  

De verdenking komt er kort en feitelijk weergegeven op neer dat verdachte:
 

samen met een ander of anderen voorbereidingshandelingen heeft gepleegd voor de productie van amfetamine/MDMA/tenamfetamine/N-ethyl MDA door de in de tenlastelegging genoemde goederen en/of stoffen in de periode van 5 februari 2015 tot en met 22 februari 2015 voorhanden te hebben in Lomm.
 



3 De beoordeling van het bewijs

3.1


Inleiding

Begin 2015 is naar aanleiding van TCI-informatie onder leiding van de officier van justitie onder de naam Delta een strafrechtelijk onderzoek ingesteld naar veronderstelde criminele activiteiten. 
 

De inzet van BOB-middelen door het onderzoeksteam heeft geleid tot de vondst van drie (opslag)locaties. Op 5 februari 2015 wordt een garagebox gelegen aan de [adres 1] te Eindhoven doorzocht. Op 20 februari 2015 een loods aan [adres 2] te Lomm en op 22 februari 2015 een garage bij de woning aan de [adres 3] te Roermond. Op deze locaties bleken zich verschillende stoffen en goederen te bevinden welke volgens de interpretatie van de Landelijke Eenheid Ontmantelen (LFO) van de politie zouden zijn gerelateerd aan de productie van synthetische drugs.
 

De politie heeft meerdere verdachten aangehouden onder wie verdachte. Verdachte wordt verweten betrokken te zijn bij de locatie in Lomm.



3.2


Het standpunt van de officier van justitie 

De officier van justitie heeft gevorderd dat het ten laste gelegde wordt bewezenverklaard. Daartoe heeft zij verwezen naar de observaties en het aantreffen van de stoffen in de loods in Lomm. Daaruit komt met betrekking tot verdachte het volgende beeld naar voren:
 

Verdachte is op 20 februari 2015 als de bestuurder van de bestelbus met het kenteken [kenteken 4] in beeld gekomen. Verdachte heeft die betreffende Mercedes bus die eerder die dag vanuit [naam bedrijf] te Luik naar de [adres 9] te Echt is gereden en daar geparkeerd stond aldaar opgehaald. Verdachte heeft deze bestelbus vervolgens naar Velden gereden en deze overgedragen aan een derde. Deze onbekend gebleven derde heeft de bestelbus  vervolgens naar Lomm gereden en in de loods geparkeerd. In deze loods wordt diezelfde dag bij doorzoeking een niet in werking zijnde synthetisch drugslab aangetroffen. Verdachte is derhalve als vervoerder van chemicaliën aan te merken.



3.3


Het standpunt van de verdediging

De verdediging heeft bepleit dat verdachte dient te worden vrijgesproken van het ten laste gelegde wegens het ontbreken van wettig en overtuigend bewijs voor verdachtes betrokkenheid. Daartoe heeft de raadsman aangevoerd dat de rol van verdachte gelet op de vaste jurisprudentie van de Hoge Raad niet kan worden aangemerkt als medepleger van de ten laste gelegde voorbereidingshandelingen. Verdachte is slechts waargenomen als degene die de Mercedes bestelbus heeft vervoerd van Echt naar Velden en terug. Uit het dossier komt niet naar voren door wie verdachte is aangestuurd of hij contacten had met de medeverdachte hoe hij in Echt is gekomen of hij wist wat hij vervoerde en of hij wist dat de (inhoud van) de bus uiteindelijk in het bedrijfspand in Lomm terecht zouden komen. Voorts zijn deze omstandigheden ook niet van dien aard dat zij een verklaring van verdachte vereisen en zijn zwijgen in zijn nadeel kan worden gebruikt. 



3.4


Het oordeel van de rechtbank
1

De rechtbank acht niet wettig en overtuigend bewezen hetgeen aan verdachte is ten laste gelegd zodat hij daarvan dient te worden vrijgesproken. De rechtbank overweegt daartoe als volgt. 
 

Uit het dossier blijkt dat er op 20 februari 2015 bij het bedrijf [naam bedrijf] in Luik (België) een aantal stoffen zijn opgehaald door medeverdachten [medeverdachte 7] en [medeverdachte 2] . Deze goederen zijn middels een door medeverdachte [medeverdachte 2] gehuurde Mercedes bestelbus met het kenteken [kenteken 4] en onder begeleiding van medeverdachte [medeverdachte 7] vervoerd naar de parkeerplaats aan de [adres 9] te Echt. Aldaar wordt de betreffende bestelbus enige tijd later opgehaald door verdachte en naar de [adres 10] te Velden gereden. Vanaf deze plek wordt de betreffende bestelbus door een onbekende man naar de loods gelegen aan de [adres 2] te Lomm gereden. Nog geen half uur later omstreeks 12.59 uur wordt de bestelbus uit de loods gereden. Bij de doorzoeking van de loods op 20 februari 2015 omstreeks 13.30 uur worden in de in de loods aanwezige ruimten diverse goederen/stoffen aangetroffen welke gebruikt kunnen worden voor de vervaardiging c.q. bewerking van synthetische drugs met name amfetamine. 
 

De rechtbank dient vervolgens de vraag te beantwoorden of verdachte met de aangetroffen goederen en/of stoffen in verband kan worden gebracht. Heeft verdachte deze goederen en/of stoffen voorhanden gehad (al dan niet via medeplegen)? 
 

Voor het voorhanden hebben van bepaalde goederen/stoffen bestemd om een feit bedoeld in artikel 10 vierde lid van de Opiumwet voor te bereiden geldt dat is vereist dat er een bepaalde machtsrelatie dient te bestaan tussen de verdachte en de desbetreffende goederen/stoffen en een meer of mindere mate van bewustheid bij verdachte omtrent de aanwezigheid van de goederen/stoffen.
 

Hoewel uit vorenstaande kan worden afgeleid dat verdachte als bestuurder van de Mercedes bus gedurende het vervoer een bepaalde machtsrelatie heeft gehad met betrekking tot het vervoerde kan niet worden bewezen dat hij op enig moment wetenschap heeft gehad van hetgeen hij vervoerde. Niet duidelijk is op welke manier verdachte betrokken is geraakt bij het vervoer of welke handelingen hij met betrekking tot de inhoud van de Mercedes bestel-bus heeft verricht. Voorts kan verdachte ook niet in verband worden gebracht met het bedrijfspand te Lomm alwaar de inhoud van de bestelbus uiteindelijk terecht is gekomen. Verdachte is immers niet degene geweest die de bestelbus naar het bedrijfspand in Lomm heeft gebracht.
 




4 De beslissing

De rechtbank: 

Vrijspraak

- spreekt verdachte vrij van het tenlastegelegde.
 

Dit vonnis is gewezen door mr. S.V. Pelsser voorzitter mr. A.K. Kleine en mr. K.J.H. Hoofs rechters in tegenwoordigheid van mr. H.M.E. de Beukelaer griffier en uitgesproken ter openbare zitting van 14 oktober 2016.
 

Mr. K.J.H. Hoofs is buiten staat dit vonnis mede te ondertekenen. 
 

BIJLAGE I: De tenlastelegging
 

Aan de verdachte is ten laste gelegd dat
 

hij in of omstreeks de periode van 5 februari 2015 tot en met 22 februari 2015 in de gemeente(n) Roermond en/of Eindhoven en/of Lomm in elk geval binnen de arrondissementen Limburg en/of Brabant in elk geval in Nederland tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken vervoeren en/of buiten het grondgebied van Nederland brengen van (een) hoeveelheid/hoeveelheden van een materiaal bevattende amfetamine en/of MDMA en/of tenamfetamine en/of N-ethyl MDA zijnde amfetamine en/of MDMA en/of tenamfetamine en/of N-ethyl MDA (telkens) een middel vermeld op de bij de Opiumwet behorende lijst I voor te bereiden en/of te bevorderen (ondermeer) voorhanden heeft gehad: 
-101 zakken x 25 kilo inhoud Caustic Soda (totaal: 2525 kilogram Caustic 
Soda) en/of
-IBC 6 x 1000 liter en/of
-een afkortzaag (DeWalt)  inclusief geleiderbank en/of
-een afzuigunit en/of
-2 rolcarriers en/of
-een opstelling ten behoeve van omzetting Apaan naar BMK en/of
-een ventilator en/of
-een vuilniszak met veiligheidsmiddelen ten behoeve van gelaatsmaskers en/of
-elektrisch handgereedschap en/of
-een hoeveelheid scheidtrechters en/of
-6 gemodificeerde bierfusten en/of
-3 x reflux in PVC buizen en een kwikthermometer en/of
-een aangepast bierfust als stoomgenerator en/of
-7 maatbekers en 4 trechters en/of
-3 behangafstomers en/of 2 slangen met koperstuk t.b.v. stoomdestillatie en/of
-5 branders en/of
-een doos met 4 glazen koelers en/of
-een doos met koeler en thermometer en/of
-diverse glaswerken en/of
-6 emmers en/of
-een flexibele slang en/of
-een afzuigunit en/of
-een opstelling ten behoeve van scheidtrechterplaten en/of
-diverse slangen en koppelstukken en/of
-een gasmasker en/of
-2 lekbakken en/of
-40 x 25 liter jerrycan(s) met opschrift 'M' (totaal: 1000 liter mierenzuur)
en/of
-38 x 25 liter jerrycan(s) opschrift 'Z' (inhoud: zoutzuur) en/of 1 jerrycan 
x 25 liter (inhoud: zoutzuur) en/of 1 jerrycan x 30 liter (totaal: 990 liter 
zoutzuur) en/of
-een speciekuip met slangen en/of
-twee trechters en/of
-diverse koppelstukken en/of vloeistofpompen en/of
-drie dekselvaten en/of trechters en/of een maatbeker en/of een magnetron
en/of 12 literflessen bio ethanol en/of
-19 lege jerrycans (25 en 20 liter met restanten zure vloeistof en/of BMK 
en/of formamyde en/of andere amtefamine-achtige stoffen) en/of
-een kookketel gekoppeld aan een gasbrander (200 liter) en/of een kooktafel
(275 liter) en/of 3 branders en/of
-een 200 liter vat en/of
-een compressor en/of
-een hoeveelheid gereedschap en/of
-een 120 liter klemdekselvat en/of
-een scheidtrechtersopstelling (4 x 200 liter dopvaten en aftapkranen) en/of
-een bouwlamp en/of
-een waterbak met dompelpomp en slang
(allen) aangetroffen te Lomm op 20 februari 2015
 

waarvan verdachte en/of verdachtes mededader(s) wist(en) of ernstige redenen had(den) te vermoeden dat dat/die goed(eren) bestemd was/waren tot het plegen (artikel 10a Opiumwet jo. artikel 47 Wetboek van Strafrecht) van dat/die feit(en); 
 

1
 Waar hierna wordt verwezen naar paginanummers wordt - tenzij anders vermeld - gedoeld op paginanummers uit het proces-verbaal van de Regionale Recherche afdeling Generiek team Ondermijning proces-verbaalnummer 2014 137542 gesloten d.d. 6 december 2015 doorgenummerd van pagina 1 tot en met pagina 2518.
