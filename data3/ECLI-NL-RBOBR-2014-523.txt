





uitspraak

RECHTBANK OOST-BRABANT 

Strafrecht
 

Parketnummer: 01/825441-08 
Uitspraakdatum: 23 januari 2014
 


Beslissing verlenging terbeschikkingstelling en wijziging van de voorwaarden terbeschikkingstelling

 

Beslissing in de zaak van:
 



      [terbeschikkinggestelde]

geboren te [geboorteplaats] op 11 december 1987
verblijvende [kliniek]. 
 


Het onderzoek van de zaak.
Bij vonnis van de rechtbank van 19 november 2008 is betrokkene ter beschikking gesteld. Deze terbeschikkingstelling is voor het laatst bij beslissing van deze rechtbank van 5 februari 2013 met een jaar verlengd. Tevens is de verpleging van overheidswege voorwaardelijk beëindigd. Voorts heeft de rechtbank daarbij algemene en bijzondere voorwaarden gesteld.  

De vordering van de officier van justitie bij deze rechtbank d.d. 12 december 2013 strekt tot verlenging van de termijn van terbeschikkingstelling voor de duur van één jaar.
 

Deze vordering is behandeld ter openbare terechtzitting van deze rechtbank van 23 januari 2014.
Hierbij zijn de officier van justitie de deskundige en de terbeschikkinggestelde en zijn  raadsman gehoord.
 

In het dossier bevinden zich onder andere:


-
de rapportage van D.H.J. Boeykens zenuwarts/psychiater d.d 24 juli 2013

-
het advies van Novadic/Kentron d.d. 4 november 2013;




De beoordeling.
De terbeschikkingstelling is toegepast ter zake poging tot zware mishandeling terwijl het misdrijf wordt gepleegd tegen een ambtenaar terwijl de veiligheid van anderen dan wel de algemene veiligheid van personen of goederen het opleggen van die maatregel eiste.  

In de rapportage van D.H.J. Boeykens voornoemd is onder meer het navolgende gesteld:
“Niet alleen uit het klinisch onderzoek maar ook uit de risicotaxatie kan afgeleid worden dat betrokkene thans te weinig toegerust is om op een verantwoorde manier zonder de TBS-maatregel te functioneren. De copingmechanismen zijn hiertoe nog te zwak. Gezien evenwel de positieve resultaten van de afgelopen jaren en de afwezigheid van incidenten moet vanuit psychiatrisch standpunt gepleit worden om de thans vigerende voorwaardelijke TBS met slechts 1 jaar te verlengen. 
Onderzochte lijdt aan een gebrekkige ontwikkeling en ziekelijke (de rechtbank leest: stoornis) van zijn geestvermogens in de zin van een persoonlijkheidsstoornis met antisociale kenmerken samenhangend met een voorgeschiedenis van emotionele en affectieve verwaarlozing en hechtingsproblematiek. Daarnaast was er sprake van afhankelijkheid van verschillende middelen thans in gedwongen omstandigheden langdurig in remissie. 
Bij betrokkene bestaat een reëel risico op geweldsdelicten indien thans de TBS-structuur zou komen te vervallen. Dit risico hangt ten nauwste samen met misbruik van drugs en/of alcohol. 
Met het oog op de nodige zorg en beveiliging blijven controles op de abstinentie van drugs en alcohol van het allergrootste belang zeker bij een eventuele overgang van de FTU naar een woonvorm met minder begeleiding en controle. 
Ondergetekende adviseert de maatregel van terbeschikkingstelling te verlengen met 1 jaar. 
Ondergetekende kan zich vinden in de gestelde voorwaarden aan de voorwaardelijke beëindiging van het bevel tot verpleging’. 
 

In het advies van Novadic/Kentron voornoemd is onder meer het navolgende gesteld:
‘De reclassering adviseert om de voorwaardelijke beëindiging van de tbs-maategel te verlengen met één jaar.
De reclassering is van mening dat de voorwaardelijke beëindiging van de tbs-maatregel verlengd kan worden onder de volgende bijzondere voorwaarden:


-
Meldplicht;

-
Opname in een instelling voor begeleid wonen of maatschappelijke opvang;

-
Drugsverbod;

-
Andere voorwaarden het gedrag betreffende.



Toelichting bijzondere voorwaarden.
Meldplicht.
Betrokkene moet zich gedurende de periode van de maatregel blijven melden bij de verslavingsreclassering van Novadic-Kentron zo frequent als de verslavingsreclas-
sering van Novadic-Kentron dat gedurende deze periode nodig acht;
Opname in een instelling voor begeleid wonen of maatschappelijke opvang.
Betrokkene wordt verplicht om in een 24uurs FTU/RIBW of een soortgelijke instelling 
zulks ter beoordeling van de reclassering te verblijven en zich te houden aan het programma dat deze voorziening in overleg met de reclassering heeft opgesteld zolang de reclassering dit noodzakelijk acht.
Drugsverbod.
Betrokkene wordt verplicht zich te onthouden van het gebruik van drugs en mee te werken aan controle. De controle op de naleving van deze bijzonder voorwaarde zal ondersteund worden door middel van urineonderzoek.
Andere voorwaarden het gedrag betreffende.
Betrokkene wordt verplicht om de volgende bijkomende bijzondere voorwaarde(n) na te leven en zich te houden aan de opdrachten van de reclasseringsorganisatie die in het kader van het toezicht op de naleving van deze voorwaarde noodzakelijk zijn:
Houden aan aanwijzingen
Betrokkene moet zich houden aan de afspraken en aanwijzingen die de   verslavingsreclassering hem geeft voor zover deze niet reeds zijn opgenomen in een andere bijzondere voorwaarde.
Alcoholgebruik
Betrokkene dient zich te houden aan de richtlijnen van de reclassering ten aanzien van alcoholgebruik ook als dit inhoudt volledige abstinentie. De controle op de naleving van de bijzondere voorwaarde zal ondersteund worden door middel van 
       urineonderzoek en/of blaasanalyse.
       -Betrokkene heeft een zinvolle dagbesteding in de vorm van opleiding en/of werk 
        zo mogelijk betaald en mag niet zonder overleg met - en toestemming van - de 
        reclassering van opleiding en werk veranderen. 
-Betrokkene geeft openheid van zaken betreffende zijn financiën.
-Betrokkene werkt mee aan een time-out of crisisplaatsing bij de Pompestichting te   
 Nijmegen’. 
 


De terbeschikkinggestelde verklaart:
De behandeling verloopt goed. Duidelijk is dat ik nog niet helemaal ben uitbehandeld. Het drinken van alcohol zie ik niet als een risico. Ik vind het fijn dat ik af een toe een pilsje kan pakken maar helemaal geen alcohol drinken is ook geen probleem. In het advies de terbeschikkingstelling met één jaar te verlengen en de wijziging van de voorwaarden kan ik me vinden. 
 


De deskundige P.P.J.G. van Laarhoven optredend namens Novadic/kentron heeft bij de behandeling ter terechtzitting gepersisteerd bij voornoemd advies. Zij heeft voorts het navolgende zakelijk weergegeven verklaard:
Betrokkene is zeer gemotiveerd en volgt de komende vier jaar een opleiding. Sinds hij op school zit is hij een stuk rustiger geworden. In bepaalde situaties zijn alcohol en drugs voor hem de valkuilen. Hij woont nu in een appartement op het terrein van de RIBW te Venray. Het is de bedoeling dat hij op termijn buiten het terrein zelfstandig gaat wonen. Het komende jaar willen we gaan bekijken of daartoe de mogelijkheid bestaat. Betrokkene dient verder te worden ingebed in de maatschappij. Daarom is geadviseerd de terbeschikkingstel-ling met één jaar te verlengen.  
 


De officier van justitie voert het woord:
Betrokkene heeft al heel veel bereikt maar het is op dit moment nog te vroeg om de terbeschikkingstelling te beëindigen. De komende tijd zal hij moeten gaan bewijzen of hij helemaal kan gaan resocialiseren in de maatschappij. Ik persisteer bij mijn vordering. 
 


De raadsman van de terbeschikkinggestelde heeft onder meer aangevoerd:
Voor mijn cliënt is moeilijk te verkroppen dat het drinken van een glas bier gevaar zou opleveren. Hij ziet wel in dat in zijn leven een bepaalde structuur moet worden aangebracht. Hij kan zich verenigen met een verlenging van de terbeschikkingstelling met één jaar en met de door de reclassering geadviseerde voorwaarden.
 

De rechtbank verenigt zich met het advies van voornoemde psychiater en van Novadic/Kentron alsmede met de daarop ter terechtzitting door de deskundige Van Laarhoven werkzaam bij Novadic/Kentron gegeven toelichting.
 

Gelet op het vorenstaande gezien artikel 38d en 38e van het Wetboek van Strafrecht is de rechtbank van oordeel dat de veiligheid van anderen dan wel de algemene veiligheid van personen of goederen de verlenging van de ter beschikkingstelling eist.
 

De rechtbank zal voorts – in navolging van het advies van de reclassering – de voorwaarden die aan de terbeschikkingstelling zijn gesteld wijzigen in die zin dat aan de terbeschikking- stelling de voorwaarden zoals geadviseerd in het reclasseringsrapport van 4 november 2013 zullen worden verbonden. De ter beschikking gestelde heeft zich ook bereid verklaard deze voorwaarden na te leven. Hierbij overweegt de rechtbank in het bijzonder dat nu het gebruik van alcohol als valkuil wordt gezien hij zich daarvan dient te onthouden.
 


DE BESLISSING 

De rechtbank.
 

Verlengt de termijn gedurende welke [terbeschikkinggestelde] ter beschikking is gesteld met één jaar.
 

Wijzigt de in het kader van de terbeschikkingstelling met voorwaarden gestelde voorwaarden aldus dat deze thans als volgt luiden:

- Meldplicht.

Betrokkene moet zich gedurende de periode van de maatregel blijven melden bij de verslavingsreclassering van Novadic-Kentron zo frequent als de verslavingsreclas-
sering van Novadic-Kentron dat gedurende deze periode nodig acht;

- Opname in een instelling voor begeleid wonen of maatschappelijke opvang.

Betrokkene wordt verplicht om in een 24uurs FTU/RIBW of een soortgelijke instelling 
zulks ter beoordeling van de reclassering te verblijven en zich te houden aan het programma dat deze voorziening in overleg met de reclassering heeft opgesteld zolang de reclassering dit noodzakelijk acht;

- Drugsverbod.
Betrokkene wordt verplicht zich te onthouden van gebruik van drugs en mee te werken aan controle. De controle op de naleving van deze bijzondere voorwaarde zal ondersteund worden door middel van urineonderzoek;
- Andere voorwaarden het gedrag betreffende.
Betrokkene wordt verplicht om de volgende bijkomende bijzondere voorwaarde(n) na te leven en zich te houden aan de opdrachten van de reclasseringsorganisatie die in het kader van het toezicht op de naleving van deze voorwaarde noodzakelijk zijn:
 Betrokkene moet zich houden aan de afspraken en aanwijzingen die de 

       verslavingsreclassering hem geeft voor zover deze niet reeds zijn opgenomen in 
       een andere bijzondere voorwaarde;

 Betrokkene dient zich te houden aan de richtlijnen van de reclassering ten aanzien 

       van alcoholgebruik ook als dit inhoudt volledige abstinentie. De controle op de 
       naleving van de bijzondere voorwaarde zal ondersteund worden door middel van 
       urineonderzoek en/of blaasanalyse; 

 Betrokkene heeft een zinvolle dagbesteding in de vorm van opleiding en/of werk 

       zo mogelijk betaald en mag niet zonder overleg met - en toestemming van - de 
       reclassering van opleiding en werk veranderen. 


-
Betrokkene geeft openheid van zaken betreffende zijn financiën;

-
Betrokkene werkt mee aan een time-out of crisisplaatsing bij de Pompestichting te 


             Nijmegen.  

Deze beslissing is gegeven door
mr. M.L.W.M. Viering voorzitter
mr. H.M. Hettinga en mr. R.J. Bokhorst leden
in tegenwoordigheid van F.H.M. Klerkx griffier
en is uitgesproken ter openbare terechtzitting van deze rechtbank van 23 januari 2014.
 

