

RECHTBANK NOORD-NEDERLAND
Afdeling Privaatrecht 

Locatie: Leeuwarden
 


Machtiging tot voortzetting van de crisismaatregel

 

Zaak-/rekestnr.: C/17/171328 / BZ RK 20-67
 

Beschikking van 10 februari 2020 naar aanleiding van het door de officier van justitie ingediende verzoek tot voortzetting van een crisismaatregel als bedoeld in artikel 7:7 van de Wet verplichte geestelijke gezondheidszorg (Wvggz) ten aanzien van:
 



          [naam] 

geboren op [geboortedatum] 
wonende [adres] 
hierna te noemen: betrokkene
advocaat: mr. B.G. Kooi te Dokkum.
 



1 Procesverloop

1.1.
De rechtbank heeft kennisgenomen van het verzoekschrift van de officier van justitie ingekomen bij de griffie op 7 februari 2020.  

Bij het verzoekschrift zijn de volgende bijlagen gevoegd:


 een afschrift van de beslissing van de burgemeester van de gemeente Leeuwarden tot het nemen van de crisismaatregel geldig tot en met 9 februari 2020 16:08 uur;
 de medische verklaring van 6 februari 2020; 
 uittreksel justitiële documentatie d.d. 7 februari 2020;
 de gegevens over eerder afgegeven machtigingen ingevolge de Wet Bopz en de Wvggz;
 verklaring niet voorkomen in het curatele- en bewindregister.
 


1.3.

De mondelinge behandeling van het verzoek heeft plaatsgevonden in de GGZ Friesland locatie Jelgerhuis te Leeuwarden. 
Daarbij zijn de volgende personen gehoord: 

- betrokkene bijgestaan door mr. B.G. Kooi; 
- [naam]  aios namens de zorgverantwoordelijke [naam] . 


1.5.
Omdat een nadere toelichting op of motivering van het verzoek niet nodig is is de  officier van justitie niet ter zitting verschenen. 




2 Beoordeling:

2.1.

Uit de overgelegde stukken en het behandelde ter zitting is gebleken dat er ten aanzien van betrokkene sprake is van onmiddellijk dreigend ernstig nadeel gelegen in 
levensgevaar ernstig lichamelijk letsel ernstige psychische schade ernstige materiële schade ernstige immateriële schade ernstige verwaarlozing  acute maatschappelijke teloorgang en betrokkene roept met hinderlijk gedrag agressie van een ander op. 
 

Doordat betrokkene drugs gebruikt en er sprake is van een manisch psychotisch toestandsbeeld is de waarneming en het denken van betrokkene verstoord geraakt. Betrokkene veroorzaakte overlast op straat en liep te schreeuwen. Zij veroorzaakt daardoor onmiddellijk dreigend ernstig nadeel. De rechtbank gaat hiermee voorbij aan het namens betrokkene gevoerde verweer over het onmiddellijk dreigend ernstig nadeel. Met de raadsvrouw van betrokkene is de rechtbank het eens dat er geen gevaar bestaat voor het welzijn van de kinderen van de vrouw nu de kinderen niet bij de vrouw verblijven.
 


2.2.
Vermoed wordt dat dit nadeel wordt veroorzaakt door gedrag dat voortvloeit uit een psychische stoornis in de vorm van schizofreniespectrum- en andere psychotische stoornissen en middelgerelateerde en verslavingsstoornissen. De crisissituatie is zo ernstig dat de procedure voor een zorgmachtiging niet kan worden afgewacht. De psychiater geeft aan dat betrokkene nog steeds een psychotische toestandsbeeld vertoont en dat zij meer tijd nodig heeft om te herstellen.  


2.3.
De rechtbank is van oordeel dat de in de crisismaatregel genoemde zorg te weten:
- toedienen van vocht voeding en medicatie alsmede het verrichten van medische controles of andere medische handelingen en therapeutische maatregelen ter behandeling van een psychische stoornis dan wel vanwege die stoornis ter behandeling van een somatische aandoening
- beperken van de bewegingsvrijheid
- insluiten
- uitoefenen van toezicht op betrokkene
- onderzoek aan kleding of lichaam
- controleren op de aanwezigheid van gedrag-beïnvloedende middelen
- aanbrengen van beperkingen in de vrijheid het eigen leven in te richten die tot gevolg hebben dat betrokkene iets moet doen of nalaten waaronder het gebruik van communicatiemiddelen
- opnemen in een accommodatie

noodzakelijk is om het nadeel af te wenden. Betrokkene verzet zich tegen deze zorg.
Er zijn geen minder bezwarende alternatieven die hetzelfde beoogde effect hebben. 
 


2.3.
De voorgestelde verplichte zorg is evenredig en naar verwachting effectief. Uit de stukken blijkt dat rekening is gehouden met de voorwaarden die noodzakelijk zijn om deelname van betrokkene aan het maatschappelijk leven te bevorderen alsmede met de veiligheid van betrokkene.  


2.4.
Gelet op het voorgaande zal een machtiging tot voortzetting van de crisismaatregel worden verleend welke machtiging een geldigheidsduur heeft van drie weken na heden.  




3 Beslissing
De rechtbank: 

3.1.

verleent een machtiging tot voortzetting van de crisismaatregel ten aanzien van 


            [naam]  geboren op [geboortedatum] 
 


3.2.
bepaalt dat deze machtiging geldt tot en met 2 maart 2020. 

Deze beschikking is op 10 februari 2020 mondeling gegeven door mr. G.J. Baken rechter en in het openbaar uitgesproken bijgestaan door de griffier en op 11 februari 2020 schriftelijk uitgewerkt en ondertekend.
 


(fn: 656)

 


Tegen deze beschikking staat het rechtsmiddel van cassatie open.

 


