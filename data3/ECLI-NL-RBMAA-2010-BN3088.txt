
RECHTBANK MAASTRICHT 
Sector strafrecht 
parketnummer: 03/700212-10 
vonnis van de meervoudige kamer d.d. 23 juli 2010 
in de strafzaak tegen 

[verdachte]
geboren te [geboorteplaats/datum]
wonende te [adres]
thans gedetineerd in P.I. Limburg Zuid – De Geerhorst te Sittard.
 
Raadsman is mr. A.A.Th.X. Vonken advocaat te Maastricht. 

1	Onderzoek van de zaak
De zaak is inhoudelijk behandeld op de zitting van 23 juli 2010 waarbij de officier van justitie de verdediging en de verdachte hun standpunten kenbaar hebben gemaakt.
 

2	De tenlastelegging
De tenlastelegging is als bijlage aan dit vonnis gehecht. 
De verdenking komt er kort en feitelijk weergegeven op neer dat verdachte:
Feit 1: heroïne en cocaïne heeft vervoerd;
Feit 2: samen met anderen heroïne cocaïne MDMA en metamfetamine aanwezig heeft 		  gehad;
Feit 3: samen met anderen hennep en hasjiesj aanwezig heeft gehad;
Feit 4: samen met anderen een wapen en munitie voorhanden heeft gehad.
 

3	De beoordeling van het bewijs
3.1	Het standpunt van de officier van justitie
De officier van justitie heeft ter terechtzitting een kopie overgelegd van een brief van het Openbaar Ministerie aan de raadsman waarin is uitgelegd dat hulpofficier van justitie [J.C.] gedurende een bepaalde periode onder meer ten tijde van de aanhouding van verdachte niet bevoegd was in deze functie. Naar de mening van de officier van justitie heeft dit geen gevolgen voor het door deze hulpofficier gegeven bevel tot onderzoek aan het lichaam of de kleding van verdachte.
3.2	Het standpunt van de verdediging
De raadsman heeft verzocht verdachte integraal vrij te spreken nu de hulpofficier van justitie ten tijde van het geven van het bevel tot onderzoek aan lichaam en kleding als bedoeld in artikel 56 van het Wetboek van Strafvordering onbevoegd was. De doorzoeking in de woning van verdachte heeft plaatsgevonden op grond van hetgeen in de kleding van verdachte is aangetroffen. Alle verdovende middelen en het wapen en de munitie zijn daardoor onrechtmatig verkregen en dienen te worden uitgesloten van het bewijs. 
3.3	Het oordeel van de rechtbank
Op 13 april 2010 zagen verbalisanten [L.] en [V.] verdachte die hen ambtshalve bekend is als verkoper van verdovende middelen met zijn auto vertrekken bij een pand dat hen –eveneens ambtshalve– bekend is als “drugspand”. De verbalisanten volgden verdachte in een onopvallende dienstvoertuig zagen dat hij elders contact legde met een (verder onbekend gebleven) persoon en daarna weer verder reed met zijn auto. Daarop hebben verbalisanten verdachte een stopteken gegeven waaraan verdachte voldeed. De verbalisanten hebben verdachte aangehouden op verdenking van overtreding van de Opiumwet en hebben vervolgens een onderzoek ingesteld in het voertuig en aan de kleding van verdachte. Daarbij zijn geen verdovende middelen aangetroffen.
Diezelfde dag heeft inspecteur van politie [J.C.] tevens hulpofficier van justitie (maar naar thans blijkt op dat moment dus niet bevoegd) op het politiebureau bepaald dat verdachte aan zijn lichaam en kleding werd onderzocht. Daarbij zijn in de onderbroek van verdachte verdovende middelen aangetroffen.
Deze ontdekking was zo blijkt uit het proces verbaal van bevindingen van de verbalisanten [H.] en [V.] d.d. 15 april 2010 de grond voor een doorzoeking in de woning van verdachte. De spoedzoeking vond plaats op 13 april 2010 en daarbij zijn grote hoeveelheden verdovende middelen een vuurwapen en munitie aangetroffen.
 

De rechtbank is van oordeel dat artikel 56 van het Wetboek van Strafvordering geen ruimte biedt aan een ander dan de officier van justitie of de hulpofficier van justitie om een onderzoek aan het lichaam of de kleding van een verdachte te bevelen. 
Nu de hulpofficier van justitie die in deze zaak dit bevel heeft gegeven onbevoegd hiertoe was is het bij verdachte aangetroffen bewijs van bezit van verdovende middelen onrechtmatig verkregen. Nu op grond van dit onrechtmatig verkregen bewijs vervolgens de spoedzoeking heeft plaatsgevonden in de woning van verdachte waarbij al het overige bewijs voor de ten laste gelegde feiten is gevonden dient ook dit gekwalificeerd te worden als onrechtmatig verkregen bewijs. 
Al het bewijsmateriaal in deze zaak is derhalve door een onherstelbaar verzuim van vormen verkregen en dient naar het oordeel van de rechtbank te worden uitgesloten van het bewijs. 
 
De rechtbank zal verdachte dan ook vrijspreken van alle aan hem ten laste gelegde feiten. 

4	Het beslag
De officier van justitie heeft gevorderd de in beslag genomen voorwerpen met de nummers 1 2 34 37 en 38 verbeurd te verklaren en de nummers 3 tot en met 33 35 36 en 39 te onttrekken aan het verkeer. 
 
De raadsman heeft verzocht de in beslag genomen voorwerpen met de nummers 1 2 en 34 aan verdachte terug te geven. Voor het overige heeft de raadsman zich gerefereerd aan het oordeel van de rechtbank. 

De rechtbank overweegt als volgt. 
Nu verdachte zal worden vrijgesproken van alle aan hem ten laste gelegde feiten zal de rechtbank de verdovende middelen (nr. 3 tot en met 33 35 en 36) de weegschaal (nr. 34) de toilettas (nr. 37) en de doos (nr. 38) onttrekken aan het verkeer op grond van het bepaalde in artikel 13a van de Opiumwet. 
De rechtbank heeft bij haar beslissing deze voorwerpen als een gezamenlijkheid van voorwerpen opgevat waarop het voorgaande van toepassing is.
Bij gelegenheid van het onderzoek naar het misdrijf waarvoor de verdachte is vervolgd zijn een wapen en munitie (nr. 39) in beslag genomen. Zij behoren aan de verdachte toe zoals uit het onderzoek ter terechtzitting is gebleken. Deze voorwerpen zijn van zodanige aard dat het ongecontroleerde bezit daarvan in strijd is met de wet. Uit de aard van de voorwerpen volgt dat zij kunnen dienen tot het begaan of de voorbereiding van soortgelijke misdrijven. Deze voorwerpen zullen aan het verkeer worden onttrokken.
 
De in beslag genomen voorwerpen met de nummers 1 en 2 behoren verdachte toe en kunnen aan hem worden teruggegeven. 

5	De beslissing
De rechtbank: 
Vrijspraak
-	spreekt verdachte vrij van alle ten laste gelegde feiten;
 
-	heft op het bevel tot voorlopige hechtenis met ingang van heden; 

Beslag
-	verklaart aan het verkeer onttrokken de voorwerpen die op de als bijlage II aan dit vonnis gehechte beslaglijst zijn genummerd 3 tot en met 39;
-	gelast de teruggave aan verdachte van de voorwerpen die op de bijlage II aan dit vonnis gehechte beslaglijst zijn genummerd 1 en 2.
 

Dit vonnis is gewezen door mr. R.H.J.G. Borger voorzitter mr. G. Dijkshoorn-Sleebe en 
mr. S.V. Pelsser rechters in tegenwoordigheid van mr. K. Mahovic griffier en is uitgesproken ter openbare zitting op 23 juli 2010.
 

Buiten staat
Mr. S.V. Pelsser is niet in de gelegenheid dit vonnis mede te ondertekenen.
 
BIJLAGE I: De tenlastelegging 
Aan de verdachte is ten laste gelegd dat 
1.  
hij op of omstreeks 13 april 2010 in de gemeente(n) Kerkrade en/of Heerlen in elk geval in het arrondissement Maastricht opzettelijk heeft vervoerd althans opzettelijk aanwezig heeft gehad ongeveer (1010 + 1035=) 2045 gram in elk geval een hoeveelheid van een materiaal bevattende heroïne (diacetylmorfine) en/of ongeveer 1958 gram in elk geval een hoeveelheid van een materiaal bevattende cocaïne zijnde heroïne en/of cocaïne (telkens) een middel als bedoeld in de bij de Opiumwet behorende lijst I; 
2.  

hij op of omstreeks 13 april 2010 in de gemeente Sittard-Geleen in elk geval in het arrondissement Maastricht tezamen en in vereniging met een ander of anderen althans alleen opzettelijk aanwezig heeft gehad 
- ongeveer (211 gram + 2814 gram + 387 gram =) 5311 gram in elk geval een hoeveelheid van een materiaal bevattende heroïne (diacetylmorfine) en/of 
- ongeveer (3091 gram + 1507 gram + 4932 gram + 298 gram =) 1251 gram in elk geval een hoeveelheid van een materiaal bevattende cocaïne en/of 
- ongeveer (6 gram + 6 gram =) 12 gram in elk geval een hoeveelheid van een materiaal bevattende MDMA en/of 
- ongeveer (319 gram + 8498 gram + 9824 gram + 9784 gram + 4753 gram + 4276 gram + 34 gram + 4603 gram + 2676 gram + 34 gram + 468 gram + 1852 gram + 1129 gram + 9782 gram + 2019 gram + 2912 gram + 3965 gram + 376 gram + 985 gram =) 92265 gram in elk geval een hoeveelheid van een materiaal bevattende metamfetamine zijnde heroïne en/of cocaïne en/of MDMA en/of metamfetamine (telkens) een middel als bedoeld in de bij de Opiumwet behorende lijst I;
 
3.  
hij op of omstreeks 13 april 2010 in de gemeente Sittard-Geleen in elk geval in het arrondissement Maastricht tezamen en in vereniging met een ander of anderen althans alleen opzettelijk aanwezig heeft gehad ongeveer 165 gram hasjiesj en/of ongeveer 293 gram hennep in elk geval een totale hoeveelheid van meer dan 30 gram zijnde hasjiesj en/of hennep (telkens) een middel vermeld op de bij de Opiumwet behorende lijst II; 
4.  

hij op of omstreeks 13 april 2010 in de gemeente Sittard-Geleen in elk geval in het arrondissement Maastricht tezamen en in vereniging met een of meer ander(en) althans alleen 
- een wapen van categorie III sub 1 van de Wet wapens en munitie te weten een pistool met de merkaanduiding CRVENA ZASTAVA en/of
- munitie van categorie III te weten zeven kogelpatronen kaliber 765mm 
voorhanden heeft gehad.
 
BIJLAGE II: De beslaglijst 

      2010043239   1      Geld Nederlands
                        680- euro (IBG 13-4-2010)
      2010043239   2    2.00 STK GSM
                        NOKIA
                        1781616
      2010043239   3    19.58 GR Verdovende Middelen
                        COCAINE
      2010043239   4    10.10 GR Verdovende Middelen
                        HEROINE
      2010043239   5    10.35 GR Verdovende Middelen
                        HEROINE
      2010043239   6    30.91 GR Verdovende Middelen
                        COCAINE
      2010043239   7    15.07 GR Verdovende Middelen
                        COCAINE
      2010043239   8    49.32 GR Verdovende Middelen
                        COCAINE
      2010043239   9    29.80 GR Verdovende Middelen
                        COCAINE
      2010043239  10    21.10 GR Verdovende Middelen
                        HEROINE
      2010043239  11    28.14 GR Verdovende Middelen
                        HEROINE
      2010043239  12    4.28 GR Verdovende Middelen
                        HEROINE
      2010043239  13    6.00 GR Verdovende Middelen
                        XTC
      2010043239  14    16.00 STK Verdovende Middelen
                        XTC
      2010043239  15    31.90 GR Verdovende Middelen
                        AMFETAMINE
      2010043239  16    84.98 GR Verdovende Middelen
                        AMGETAMINE
      2010043239  17    98.24 GR Verdovende Middelen
                        AMFETAMINE
      2010043239  18    97.84 GR Verdovende Middelen
                        AMFETAMINE
      2010043239  19    47.53 GR Verdovende Middelen
                        AMFETAMINE
      2010043239  20    42.76 GR Verdovende Middelen
                        AMFETAMINE
      2010043239  21    16.34 GR Verdovende Middelen
                        AMFETAMINE
      2010043239  22    46.03 GR Verdovende Middelen
                        AMFETAMINE
      2010043239  23    26.76 GR Verdovende Middelen
                        AMFETAMINE
 

      2010043239  24    34.00 GR Verdovende Middelen
                        AMFETAMINE
      2010043239  25    46.80 GR Verdovende Middelen
                        AMFETAMINE
      2010043239  26    18.52 GR Verdovende Middelen
                        AMFETAMINE
      2010043239  27    112.90 GR Verdovende Middelen
                        AMFETAMINE
      2010043239  28    97.82 GR Verdovende Middelen
                        AMFETAMINE
      2010043239  29    20.19 GR Verdovende Middelen
                        AMFETAMINE
      2010043239  30    29.12 GR Verdovende Middelen
                        AMFETAMINE
      2010043239  31    39.65 GR Verdovende Middelen
                        AMFETAMINE
      2010043239  32    3.76 GR Verdovende Middelen
                        AMFETAMINE
      2010043239  33    9.85 GR Verdovende Middelen
                        AMFETAMINE
      2010043239  34    4.00 STK Weegschaal
                        1781620
      2010043239  35    165.00 GR Verdovende Middelen
                        HASHISH
      2010043239  36    29.30 GR Verdovende Middelen
                        HENNEP
      2010043239  37    1.00 STK Toilettas
                        1781846
      2010043239  38    1.00 STK Doos
                        1781848
      2010043239  39    1.00 STK Wapen Kl:zwart
                        CRVENA ZASTAVA mod.67
                        caliber 7.65 mm + 7 patronen in magazijn.

