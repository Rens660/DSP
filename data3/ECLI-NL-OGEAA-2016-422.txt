

Beschikking van 14 juni 2016				
behorend bij EJ nr. 2943 van 2015 


GERECHT IN EERSTE AANLEG VAN ARUBA

 

BESCHIKKING
 

op het verzoek van:
 


[X] in zijn hoedanigheid van curator

[Y]
wonende in Aruba
VERZOEKERS
gemachtigde: de advocaat mr. J.F.M. Zara
 

om plaatsing in het Centro di Moivacion van de onder curatele gestelde
 


[Z]
wonende in Aruba 
hierna te noemen: [Z] of de onder curatele gestelde
verschenen in persoon.
 



1 DE PROCEDURE
De procedure blijkt uit:

-
het verzoekschrift ingediend op 28 december 2015 

-
de griffiersaantekeningen van de zitting van 1 maart 2016 waaruit blijkt dat de zaak mondeling is behandeld in aanwezigheid van de curator bijgestaan door zijn gemachtigde voornoemd en de onder curatele gestelde in persoon. 


De uitspraak is bepaald op heden. 



2 DE FEITEN

2.1
Verzoekers zijn de ouders van [Z]. [Z] woont bij hen in huis.  


2.2
Bij beschikking van dit gerecht van 11 april 2002 (EJ-466/01) is de ondercuratelestelling van [Z] uitgesproken met benoeming van zijn vader als zijn curator en met plaatsing van [Z] in het Centro di Motivacion voor de duur van één jaar.  




3 HET VERZOEK
Het verzoek strekt tot plaatsing van de onder curatele gestelde in het Centro di Motivacion voor de duur van één jaar omdat hij (nog steeds) drugs gebruikt en in het openbaar herhaaldelijk aanstoot geeft en de eigen veiligheid of die van anderen in gevaar brengt. Ter onderbouwing hiervan is aangevoerd dat de in 1968 geboren [Z] al 30 jaar verdovende middelen misbruikt waardoor hij schizofreen is geworden dat hij dagelijks medicijnen moet slikken omdat hij anders doordraait dat hij nooit heeft gewerkt en een bijstandsuitkering ontvangt dat hij het afgelopen jaar tot twee keer toe een overdosis “crack” heeft genomen waaraan hij bijna is overleden dat hij spullen van verzoekers zonder hun toestemming heeft verkocht om zo aan geld te komen voor zijn drugs dat hij verzoekers om geld vraagt en hen bedreigt als hij geen geld krijgt dat hij drugs op krediet koopt en op straat mensen lastig valt om gestolen goederen van hem te kopen waardoor hij vaak wordt geslagen en mishandeld. 



4 DE BEOORDELING

4.1
Het verzoek is gebaseerd op artikel 1:387 van het Burgerlijk Wetboek van Aruba (BW). Ingevolge deze bepaling is de rechter bevoegd om een persoon die uit hoofde van gewoonte van misbruik van verdovende middelen onder curatele is gesteld uiterlijk voor één jaar doch zo nodig telkens uiterlijk voor één jaar te verlengen ter verpleging in het Centro di Motivacion te doen plaatsen ingeval is gebleken dat hij in het openbaar herhaaldelijk aanstoot geeft of zijn eigen veiligheid of die van anderen in gevaar brengt. 


4.2
Ter zitting heeft de onder curatele gestelde beaamd dat hij drugs gebruikt namelijk base (piedra) en dat hij ook dagelijks medicatie inneemt. Hij heeft ter zitting aangevoerd dat hij de drugs nodig heeft als medicijn voor zijn diagnose.  


4.3
Uit de overgelegde stukken en het verhandelde ter zitting is gebleken dat de onder curatele gestelde wegens het misbruik van verdovende middelen  de eigen veiligheid en die van anderen in gevaar brengt. Het gerecht acht een gedwongen plaatsing in het Centro di Motivacion in dit geval geïndiceerd. Het verzoek zal derhalve worden toegewezen. 




5 DE BESLISSING
Het gerecht: 

beveelt de plaatsing van de onder curatele gestelde [Z] in het Centro di Motivacion ter verpleging en/of behandeling voor de duur van één jaar ingaande uiterlijk een jaar na heden. 
 

Deze beschikking is gegeven door mr. N.K. Engelbrecht rechter in dit gerecht ter terechtzitting van dinsdag 14 juni 2016 in tegenwoordigheid van de griffier. 


