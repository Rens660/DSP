

RECHTBANK MIDDEN-NEDERLAND

Afdeling Strafrecht
Zittingslocatie Utrecht
 

Parketnummer: 16/705322-16 (ontneming)
 


Vonnis van de meervoudige strafkamer van 19 januari 2017

 

in de ontnemingszaak tegen 
 



          [verdachte]
        
geboren op [1939] in [geboorteplaats]  
ingeschreven in de basisregistratie personen op het adres

        [adres] in [woonplaats] . 
 



1 De procedure 

De procedure blijkt onder meer uit de volgende stukken:
 

-
de schriftelijke vordering van de officier van justitie die binnen de in artikel 511b van het Wetboek van Strafvordering genoemde termijn aanhangig is gemaakt;

-
het strafdossier onder parketnummer 16/705322-16 waaruit blijkt dat [verdachte] bij vonnis van 22 december 2016 in de onderliggende strafzaak is vrijgesproken van het medeplegen van aanwezig hebben van cocaïne op 10 november 2015;

-
het proces-verbaal nr. PL0981/2015203392.EIND (onderzoek 14Start) pagina 1 tot en met 4350; 

-
het ontnemingsproces-verbaal pagina 1 tot en met 1733 inhoudende onder meer het Rapport berekening wederrechtelijk verkregen voordeel betreffende [verdachte]  met bijlagen nr. FIN‑AH‑79 van 14 april 2016;

-
de conclusie van antwoord van de raadsvrouw van 23 augustus 2016;

-
de conclusie van repliek van de officier van justitie van 5 oktober 2016;

-
de conclusie van dupliek van de raadsvrouw van 17 november 2016;

-
de overige stukken


en de bevindingen tijdens het onderzoek ter terechtzitting.  

De inhoudelijke behandeling ter terechtzitting heeft plaatsgevonden op 29 en 30 november 2016 en 1 en 6 december 2016. Ter zitting van 8 december 2016 is het onderzoek gesloten.  Eerder is de zaak ter zitting behandeld op 26 mei 2016 2 juni 2016 28 juni 2016 en 22 september 2016. 
De ontnemingsvordering is gelijktijdig ter terechtzitting behandeld met de strafzaak tegen [verdachte]  bekend onder hetzelfde parketnummer. 
 


        [verdachte] heeft zich laten verdedigen door mr. N.J.H. Lina advocaat te Utrecht en is zelf niet ter terechtzitting verschenen. 
 

De rechtbank heeft kennisgenomen van de vordering van de officier van justitie en van wat de raadsvrouw naar voren heeft gebracht.
 



2 De beoordeling 

2.1


De vordering van de officier van justitie

De schriftelijke vordering van de officier van justitie strekt tot het aan [verdachte] opleggen van de verplichting tot betaling aan de Staat van het geschatte wederrechtelijk verkregen voordeel van € 25.800-.
 

Ter terechtzitting heeft de officier van justitie de vordering gehandhaafd. Dit bedrag bestaat uit een vergoeding van € 300- per transport vanaf maart 2013 in totaal 86 transporten.
 


2.2


Het standpunt van de verdediging

De verdediging heeft voor zover thans van belang verzocht de ontnemingsvordering af te wijzen gelet op de bepleite vrijspraak. 
 


2.3


Het oordeel van de rechtbank

Bij voormeld vonnis van 22 december 2016 is [verdachte] integraal vrijgesproken van het aan haar ten laste gelegde feit. Nu de rechtbank [verdachte] heeft vrijgesproken en er dus geen sprake is van een veroordeling in de aan de vordering ten grondslag liggende strafzaak zal zij het Openbaar Ministerie niet-ontvankelijk verklaren in de vordering tot ontneming van het wederrechtelijk verkregen voordeel. Het ontbreken van een veroordeling wegens een strafbaar feit staat immers aan de ontvankelijkheid van de ontnemingsvordering in de weg. 
 




3 Toepasselijke wettelijke voorschriften 

De beslissing berust op artikel 36e van het Wetboek van Strafrecht.
 



4 De beslissing 

De rechtbank verklaart het Openbaar Ministerie niet-ontvankelijk in zijn vordering. 
 

Dit vonnis is gewezen door
mr. C.A.M. van Straalen voorzitter
mrs. K.J. Veenstra en J.G. van Ommeren rechters
in tegenwoordigheid van mr. K.M. Strijbos griffier
en uitgesproken op de openbare terechtzitting van deze rechtbank van 19 januari 2017. 
 

