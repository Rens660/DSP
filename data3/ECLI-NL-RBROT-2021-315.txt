

Rechtbank Rotterdam

Team straf 3
 

Parketnummer: 10/754506-20
Datum uitspraak: 12 januari 2021
Tegenspraak
 

Vonnis van de rechtbank Rotterdam meervoudige kamer voor strafzaken in de zaak tegen de verdachte:
 



          [naam verdachte] 


geboren te [geboorteplaats verdachte] op [geboortedatum verdachte] 
ingeschreven in de basisregistratie personen op het adres:

        [adres verdachte]  [postcode verdachte] [woonplaats verdachte]  
raadsvrouw mr. M.A.C. de Vilder-van Overmeire advocaat te Amsterdam.




1.  Onderzoek op de terechtzitting
Gelet is op het onderzoek op de terechtzitting van 22 december 2020 en 12 januari 2021.



2.  Tenlastelegging
Aan de verdachte is ten laste gelegd hetgeen is vermeld in de dagvaarding zoals deze op de terechtzitting van 13 mei 2020 overeenkomstig de vordering van de officier van justitie is gewijzigd. De tekst van de gewijzigde tenlastelegging is als bijlage I aan dit vonnis gehecht. 



3.  Eis officier van justitie
De officier van justitie mr. N. Coenen heeft gevorderd:

-
vrijspraak van het primair ten laste gelegde;

-
bewezenverklaring van het subsidiair ten laste gelegde;

-
veroordeling van de verdachte tot een gevangenisstraf voor de duur van 15 maanden met aftrek van voorarrest waarvan 5 maanden voorwaardelijk met een proeftijd van 2 jaar.





4.  Vrijspraak

4.1.


Vrijspraak zonder nadere motivering (primair)

Met de officier van justitie en de verdediging is de rechtbank van oordeel dat het primair ten laste gelegde niet wettig en overtuigend is bewezen zodat de verdachte daarvan zonder nadere motivering zal worden vrijgesproken.



4.2.

Vrijspraak (subsidiair)


4.2.1.


Standpunt officier van justitie

Aangevoerd is dat het subsidiair ten laste gelegde wettig en overtuigend bewezen kan worden verklaard. De verdachte is aangetroffen in zijn auto met twee andere mannen die zich tezamen op verdachte wijze in de buurt van de ECT terminal ophielden. In de auto zijn twee kniptangen twee paar handschoenen en een bivakmuts aangetroffen. Op de telefoon van medeverdachte [naam medeverdachte 1] zijn appgesprekken aangetroffen waaruit blijkt dat hij samen met gesprekspartner [naam gesprekspartner] een ‘kamikaze-actie’ heeft voorbereid om een grote hoeveelheid cocaïne uit te halen. Tevens zijn er afbeeldingen op de mobiele telefoon van [naam medeverdachte 1] aangetroffen waaruit blijkt op welk deel van de terminal de container met de ongeveer duizend kilogram aangetroffen cocaïne stond. In de auto van de verdachte is tevens een Nokia telefoon aangetroffen waarvan de batterij uit het toestel was gehaald. Dat soort toestellen wordt gebruikt om op de terminal in contact te blijven. Het aantreffen van die telefoon is een teken dat er een organisatie achter de invoer van de cocaïne zit. 
Gelet op het voorgaande kan bewezen worden dat de verdachte tezamen met zijn twee medeverdachten voorbereidingshandelingen heeft gepleegd om de cocaïne via de switch-methode uit de container te halen en in een lege container te leggen. 



4.2.2.

Beoordeling
 


Vaststaande feiten

Op 7 februari 2020 zijn omstreeks 3:55 uur de drie verdachten [naam medeverdachte 1]  [naam medeverdachte 2] en [naam verdachte] aangetroffen in de personenauto van [naam verdachte] op de Missouriweg in Rotterdam nadat zij van verbalisanten van de douane een stopteken hadden gekregen. De meldkamer van de douane had ongeveer een kwartier eerder een melding ontvangen van de beveiliging van het bedrijf Emo dat is gevestigd aan de Missouriweg op de Maasvlakte in Rotterdam. De beveiliger had de genoemde personenauto vreemde bewegingen zien maken op het voorterrein van het bedrijf Kramer. De beveiliger meldde dat hij had gezien dat er twee mensen even uit de auto waren gestapt dat de auto een kort rondje had gereden om vervolgens weer terug te keren en dat de auto even zonder verlichting had gereden. 
 

In de auto werden bij een doorzoeking twee kniptangen twee paar werkhandschoenen een bivakmuts en een Nokia telefoon met een uit het toestel verwijderde batterij aangetroffen. Op de telefoon van verdachte [naam medeverdachte 1] werden chatgesprekken en drie afbeeldingen van het containerterrein Hutchinson Port Europe Container Terminal Delta aangetroffen. Op de afbeeldingen waren met lijnen in verschillende kleuren routes ingetekend. Eén van de afbeeldingen betrof een foto van een scherm waarop een duim naar het eindpunt van de ingetekende witte lijn wijst. 
In het dossier heeft de politie geconcludeerd dat die duim wijst naar de positie van een container in het DDN-stack op het genoemde containerterrein. 
 

In het DDN-stack stond onder andere container [nummer container] . In die container zijn duizend pakketten aangetroffen met een netto gewicht van in totaal 9973 kilogram van een materiaal dat cocaïne bevat. 
 

In een op de telefoon van verdachte [naam medeverdachte 1] aangetroffen chatsessie met een persoon die de gebruikersnaam “ [gebruikersnaam] ” gebruikt wordt gesproken over “10.000” en “1 oog 1 soldaat”. 
 


Verklaring verdachte

De verdachte heeft verklaard dat hij als snorder werkt en dat hij daarvoor via zijn openbare Snapchat-account benaderd kan worden. Op 7 februari 2020 werd hij tussen 02.30 en 03.00 uur op die manier benaderd voor een rit. Hij heeft afgesproken om naar het Esso tankstation aan de Oranjeboomstraat in Rotterdam te gaan. Hij heeft vijftig euro ontvangen van iemand anders dan de twee personen die bij hem in de auto zijn gestapt. Hij heeft getankt de personen – die hij daarvoor niet kende – zijn ingestapt en hij is gaan rijden. Eenmaal op de snelweg kreeg hij instructies om te rijden naar de plek waar de beveiliger van het bedrijf Emo zijn auto heeft gezien. Zijn twee passagiers zijn daar even uitgestapt hebben een discussie gehad in de auto waarbij het woord gekkenwerk zou zijn gevallen en uiteindelijk is besloten om weer te vertrekken. 
Met betrekking tot de goederen die in zijn auto zijn aangetroffen heeft de verdachte verklaard dat hij zijn rijbewijs daarvoor twee maanden kwijt was en dat hij zijn auto in die periode veel heeft uitgeleend. Hij heeft zijn auto vervolgens niet gecontroleerd op achtergebleven goederen. De goederen zijn niet van hem en kunnen dus zijn achtergebleven. Hij heeft niet gemerkt dat zijn passagiers deze goederen bij zich hadden.
De verdachte heeft desgevraagd verklaard dat er niets over drugs is gezegd.
 


Beoordeling rechtbank

Dat er in de Rotterdamse haven op grote schaal verdovende middelen per container worden gesmokkeld en dat daarbij in een deel van de gevallen uithalers worden gebruikt is een feit van algemene bekendheid en is de rechtbank ook ambtshalve bekend.
 

De verdachten zijn in de nachtelijke uren gezien op een terrein (aan de openbare weg) vlakbij een containerterrein. In de auto zijn voorwerpen aangetroffen die vaak door uithalers worden gebruikt. Voorts zijn op de telefoon van verdachte [naam medeverdachte 1] recente chatsessies en foto’s aangetroffen. In het dossier is gerelateerd dat de in de chatsessie gebruikte termen in het criminele circuit worden gebruikt door personen die zich bezighouden met het uithalen van verdovende middelen uit containers op de diverse containerterreinen. De aangetroffen foto’s leiden naar een containerstack waar ook container [nummer container] is aangetroffen. In die container bleek een lading met cocaïne te zitten. 
 

Dit alles levert weliswaar een zeer verdachte situatie op maar er is bij de verdachten geen directe link met container [nummer container] aangetroffen anders dan de besproken afbeeldingen. Met betrekking tot die afbeeldingen geldt dat de rechtbank met de verdediging van oordeel is dat die link niet concreet genoeg is. Op het terrein in zijn geheel en meer in het bijzonder in een containerstack staan meerdere containers die (hoog) zijn opgestapeld. Daar komt bij dat de plek waar de verdachten zijn gezien niet dusdanig dicht bij container [nummer container] was dat geoordeeld kan worden dat het niet anders kan dan dat de verdachten daar voor (de inhoud van) die bewuste container waren. Voorts is niet gebleken van bewijsmiddelen waaruit direct of indirect afgeleid kan worden dat het de verdachten om die partij cocaïne te doen was. Ook is tussen de verdachten niet gebleken van een nauwe en bewuste samenwerking. Buiten het feit dat de drie verdachten bij elkaar in de auto zijn aangetroffen is niet gebleken van eerder onderling contact laat staan van afspraken die zouden zijn gemaakt met betrekking tot een eventuele samenwerking. 
Het door de verdachte gepresenteerde alternatieve scenario wordt niet voldoende weersproken door de inhoud van het dossier.



4.2.3.


Conclusie

Gelet op het voorgaande is het subsidiair ten laste gelegde niet wettig en overtuigend bewezen. De verdachte zal daarvan worden vrijgesproken.






5.  Bijlage
De in dit vonnis genoemde bijlage maakt deel uit van dit vonnis.



6.  Beslissing
De rechtbank: 

verklaart niet bewezen dat de verdachte de primair en subsidiair ten laste gelegde feiten heeft begaan en spreekt de verdachte daarvan vrij.
 

heft op het bevel tot voorlopige hechtenis van de verdachte die bij eerdere beslissing is geschorst.
 

Dit vonnis is gewezen door:
mr. A. Hello voorzitter
en mrs. P.E. van Althuis en F. van Buchem rechters
in tegenwoordigheid van mr. J.G. Polke griffier
en uitgesproken op de openbare terechtzitting van deze rechtbank op de datum die in de kop van dit vonnis is vermeld.
 

De jongste rechter is buiten staat dit vonnis mede te ondertekenen.
 

Bijlage I 
 


Tekst gewijzigde tenlastelegging

 

Aan de verdachte wordt ten laste gelegd dat
 


1.

hij in of omstreeks de periode van 3 februari 2020 tot en met 7 februari 2020 te Rotterdam althans in Nederland tezamen en in vereniging met een of meer anderen althans alleen
opzettelijk binnen het grondgebied van Nederland heeft gebracht als bedoeld in artikel 1 lid 4 van de Opiumwet ongeveer 9973 kilogram cocaïne in elk geval een (grote) hoeveelheid van een materiaal bevattende cocaïne zijnde cocaïne een middel als bedoeld in de bij de
Opiumwet behorende lijst I;
 


subsidiair althans indien het vorenstaande niet tot een veroordeling mocht of zou kunnen leiden:

hij op een of meer tijdstippen in of omstreeks de periode van 3 februari 2020 tot en met 7 februari 2020 te Rotterdam en/of elders in Nederland tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken vervoeren en/of binnen het grondgebied van Nederland brengen van ongeveer 9973 kilogram cocaïne in ieder geval een hoeveelheid van een materiaal bevattende cocaïne zijnde cocaïne een middel vermeld op de bij de Opiumwet
behorende lijst T voor te bereiden en/of te bevorderen

- een of meer ander(en) heeft getracht te bewegen om dat/die feit(en) te plegen en/of om daarbij behulpzaam te zijn en/of
- zich en/of (een) ander(en) gelegenheid en/of middelen en/of inlichtingen tot het plegen van dat/die feit(en) heeft getracht te verschaffen en/of
- voorwerpen en/of vervoermiddelen en/of stoffen en/of gelden en/of andere betaalmiddelen voorhanden heeft gehad waarvan hij wist of ernstige reden had te vermoeden dat zij bestemd waren tot het plegen van het hierboven bedoelde feit 

hebbende/is verdachte en/of (een of meer van) zijn verdachtes mededader(s)

- ( telefonisch) contacten onderhouden en/of afspraken gemaakt en/of informatie uitgewisseld met één of meer van zijn/hun mededader(s) met betrekking tot het invoeren en/of afleveren en/of uithalen en/of verstrekken en/of vervoeren van die cocaïne en/of
- een of meer mobiele telefoon(s) voorhanden gehad en/of
- ( op voornoemde mobiele telefoon(s)) een of meer foto(’s) en/of gegevensbetreffende de positieve container (nummer [nummer container] ) voorhanden gehad en/of zijn aangetroffen (te weten (een) foto(s) van de terminal Hutchison Ports ECT Delta en/of een een lijn (route) op die foto(s) was getrokken welke uitkomt bij de stackpositie van (de positieve) container [nummer container] ) en/of
- ( onbevoegd) het terrein althans een daaraan grenzend gebied van het bedrijf Kramer (gevestigd aan de Missouriweg 25-30) betreden in een voertuig (een auto met kenteken [kentekennummer] ) en/of zich heeft opgehouden in een gebied vlakbij en/of grenzend aan het gebied van voornoemde terminal van Hutchison Ports ECT Delta (alwaar voornoemde container

      [nummer container] is aangetroffen) en/of
- een of meer en/of een kniptang(en) en/of bivakmuts(en) en/of
werkhandsschoenen voorhanden gehad. 

