

Beschikking van 21 mei 2019				
behorend bij EJ. nr. AUA201900569 


GERECHT IN EERSTE AANLEG VAN ARUBA

 

BESCHIKKING
 

op het verzoek van:
 


[verzoekster]

wonende in Aruba 
VERZOEKSTER de curatrice
verschenen in persoon
 

om plaatsing in het Centro di Motivacion van de onder curatele gestelde:
 


[curandus]
wonende in Aruba [adres] thans gedetineerd in het K.I.A.
verschenen in persoon
 


Als belanghebbenden worden aangemerkt:


[broer 1 curandus] broer van de onder curatele gestelde 

[broer 2 curandus] broer van de onder curatele gestelde.
 



1 DE PROCEDURE
De procedure blijkt uit:
- het verzoekschrift ingediend op 21 februari 2019. 
- de mondelinge behandeling ter zitting van 30 april 2019 waarbij aanwezig waren de curatrice in persoon de onder curatele gestelde in persoon en de belanghebbenden in persoon. 
De uitspraak is  



2 HET VERZOEK
Het verzoek strekt - naar het gerecht begrijpt - tot plaatsing van de onder curatele gestelde in het Centro di Motivacion voor de duur van één jaar omdat hij nog steeds drugs gebruikt en in het openbaar herhaaldelijk aanstoot geeft en de eigen veiligheid of die van anderen in gevaar brengt.  



3 DE BEOORDELING

3.1
Het verzoek is gebaseerd op artikel 1:387 eerste lid van het Burgerlijk Wetboek van Aruba (BW). Ingevolge deze bepaling is de rechter bevoegd om een persoon die uit hoofde van gewoonte van misbruik van verdovende middelen onder curatele is gesteld uiterlijk voor één jaar doch zo nodig telkens uiterlijk voor één jaar te verlengen ter verpleging in een inrichting te weten het Centro di Motivacion te doen plaatsen ingeval is gebleken dat hij in het openbaar herhaaldelijk aanstoot geeft of zijn eigen veiligheid of die van anderen in gevaar brengt. 


3.2
Bij beschikking van dit gerecht van 25 september 2003 is [curandus] onder curatele gesteld is zijn moeder tot zijn curatrice benoemd en is zijn plaatsing in het rehabilitatiecentrum Centro Dakota bevolen. Bij beschikking van 3 december 2009 is wederom zijn plaatsing in het rehabilitatiecentrum Centro Dakota bevolen.  


3.3
Ter zitting heeft de onder curatele gestelde gezegd dat hij nog drugs gebruikt namelijk base (“piedra”) en marihuana en dat hij al ruim 19 jaren verslaafd is. Verder dat hij in het verleden in verschillende rehabilitatiecentra opgenomen is geweest om van zijn verslaving af te komen maar dat dit niet is gelukt omdat hij steeds terugvalt in de verslaving en daardoor geen baan kan behouden en zich dan gedwongen ziet te gaan stelen om drugs te kunnen kopen. Hij meent desondanks dat hij zelf op vrijwillige basis kan afkicken en verzet zich daarom tegen een dwangopname. Hij is nu bezig met Adult & Teen challenge een afkickprogramma op vrijwillige basis aldus de onder curatele gestelde.  


3.4
Uit de overgelegde stukken en het verhandelde ter zitting is gebleken dat de onder curatele gestelde wegens het misbruik van verdovende middelen de eigen veiligheid en die van anderen in gevaar brengt. Zo is hij vanaf 27 januari 2019 gedetineerd wegens verdenking van het (mede)plegen van een of meerdere diefstallen/overvallen. Het gerecht acht een gedwongen plaatsing in het Centro di Motivacion in dit geval geïndiceerd nu niet is gebleken dat opname in een vrijwillige setting afdoende zal zijn om hem van zijn verslaving af te helpen. Het verzoek zal derhalve worden toegewezen. 




4 DE BESLISSING
Het gerecht: 

beveelt de plaatsing van de onder curatele gestelde [curandus] in het rehabilitatiecentrum Centro di Motivacion ter verpleging en/of behandeling voor de duur van één jaar na heden.
 

Deze beschikking is gegeven door mr. N.K. Engelbrecht rechter in dit gerecht ter terechtzitting van dinsdag 21 mei 2019 in tegenwoordigheid van de griffier.
 

 

