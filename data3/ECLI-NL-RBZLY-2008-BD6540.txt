

RECHTBANK ZWOLLE - LELYSTAD
Sector Strafrecht - Politierechter
 

Parketnr.	: 07/630176-08 
Uitspraak: 1 juli 2008 
 
Vonnis in de zaak van: 
het openbaar ministerie 
tegen 

[naam]
geboren op [geboortedatum]
wonende te [adres]
 
Het onderzoek ter terechtzitting heeft plaatsgevonden op 17 juni 2008. De verdachte is verschenen bijgestaan door R.W. van Faassen advocaat te Zwolle. 

De officier van justitie mr. H.C.C. Berendsen heeft ter terechtzitting gevorderd de veroordeling van verdachte tot:
-	een werkstraf van 150 uur subsidiair 75 dagen hechtenis met aftrek van voorarrest;
-	een voorwaardelijke gevangenisstraf voor de duur van 1 maand met een proeftijd van 2 jaar.
 
TENLASTELEGGING 

De verdachte is ten laste gelegd dat:      
(volgt tenlastelegging)
 
BEWIJS 

Naar het oordeel van de politierechter is op grond van de inhoud van de voorhanden zijnde bewijsmiddelen onvoldoende komen vast te staan dat de verdachte op enigerlei wijze wetenschap had dan wel een vermoeden kon hebben van de aanwezigheid van cocaïne in zijn auto. Het loutere aantreffen van de cocaïne in het dashboardkastje van de auto van verdachte is naar het oordeel van de politierechter onvoldoende nu niet is komen vast te staan in hoeverre verdachte op de hoogte is geweest van de activiteiten van diens bijrijder. 
De verdachte dient derhalve van het ten laste gelegde te worden vrijgesproken omdat de politierechter dit niet wettig en overtuigend bewezen acht.
 
BESLISSING 
Het ten laste gelegde is niet bewezen en de verdachte wordt daarvan vrijgesproken. 
Aldus gewezen door mr. G.A. Versteeg politierechter in tegenwoordigheid van H. Kamp als griffier en uitgesproken ter openbare terechtzitting van 1 juli 2008.
