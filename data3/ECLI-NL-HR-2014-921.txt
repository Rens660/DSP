

15 april 2014
Strafkamer
nr. 13/05766 W 
Hoge Raad der Nederlanden 

Arrest


op het beroep in cassatie tegen een uitspraak van de Rechtbank Midden-Nederland zittingsplaats Utrecht van 14 november 2013 nummer 16/701969-13 omtrent een verzoek van de Bondsrepubliek Duitsland tot overname van de tenuitvoerlegging van een rechterlijke beslissing tegen:



        [veroordeelde]
       geboren te [geboorteplaats] op [geboortedatum] 1959.  



1 Geding in cassatie 

	Het beroep is ingesteld door de veroordeelde. Namens deze heeft mr. V.C. van der Velde advocaat te Almere bij schriftuur middelen van cassatie voorgesteld. De schriftuur is aan dit arrest gehecht en maakt daarvan deel uit.
	De Advocaat-Generaal T.N.B.M. Spronken heeft geconcludeerd tot vernietiging van de bestreden uitspraak en tot terugwijzing van de zaak naar de Rechtbank teneinde opnieuw te worden behandeld en afgedaan.
 



2 Beoordeling van het eerste middel 

2.1.
Het middel behelst in de eerste plaats de klacht dat de Rechtbank bij de strafoplegging blijk heeft gegeven van een onjuiste rechtsopvatting. 


2.2.

De Rechtbank heeft in het kader van de overname van de tenuitvoerlegging van de bij vonnis van het Landgericht te Aken aan de veroordeelde opgelegde vrijheidsstraf een gevangenisstraf van vijf jaren opgelegd. Deze uitspraak houdt ten aanzien van de strafoplegging het volgende in:
"De omstandigheid dat de tenuitvoerlegging toelaatbaar wordt geacht brengt ingevolge artikel 31 eerste lid van de Wet (de Hoge Raad leest: overdracht tenuitvoerlegging strafvonnissen) juncto artikel 9 eerste lid sub b van het Verdrag (de Hoge Raad leest: inzake de overbrenging van gevonniste personen) mee dat de rechtbank voor de straf die de rechtbank Aken aan de veroordeelde heeft opgelegd een sanctie in de plaats dient te stellen welke op het overeenkomstige feit naar Nederlands recht is gesteld.
Ten laste van veroordeelde is bij meergenoemd vonnis bewezen verklaard dat veroordeelde zich schuldig heeft gemaakt aan het zesmaal verkopen van telkens 500 gram cocaïne aan Duitse afnemers die de drugs naar Duitsland transporteerden.
Dit feit is strafbaar gesteld bij paragrafen 1 3 en 29a lid 1 nr. 2 Duitse Opiumwet. Het overeenkomstige feit is naar Nederlands recht strafbaar gesteld in artikel 2 onder A en B van de Opiumwet.
Ter zake van dit feit kan een maximum straf van 10 respectievelijk 8 jaren of een geldboete van de vijfde categorie worden opgelegd.
De rechtbank acht de veroordeelde ter zake van dit strafbare feit strafbaar nu niet is gebleken van feiten of omstandigheden die deze strafbaarheid zouden kunnen verminderen of opheffen.
Bij het bepalen van de sanctie heeft de rechtbank in aanmerking genomen hetgeen daaromtrent is voorgeschreven in artikel 11 van het Verdrag.
De rechtbank meent dat de ernst van het gepleegde feit beoordeeld dient te worden naar de normen welke gelden in het land waar dat feit is begaan. De rechtbank houdt derhalve rekening met het feit dat ook in Duitsland de verkoop van grote hoeveelheden cocaïne aan afnemers die de cocaïne vervolgens naar Duitsland brachten als een ernstige inbreuk op de rechtsorde aldaar geldt. Voorts meent de rechtbank dat veroordeelde door zich in Duitsland schuldig te maken aan voornoemd delict het risico heeft genomen daarvoor zwaarder te worden gestraft dan in Nederland gebruikelijk is.
De rechtbank acht gelet op de aard en de ernst van de feiten de straffen die in vergelijkbare zaken naar Nederlands recht worden opgelegd en mede in aanmerking genomen de persoon en de persoonlijke omstandigheden van veroordeelde een gevangenisstraf van vijf jaren op zijn plaats."
 


2.3.
Ingevolge art. 31 eerste lid WOTS dient de exequaturrechter zijn uitspraak met redenen te omkleden en dient de uitspraak de bijzondere redenen op te geven die de opgelegde straf hebben bepaald of tot de opgelegde maatregel hebben geleid en voorts zoveel mogelijk de omstandigheden waarop bij de vaststelling van de duur of de hoogte van de straf is gelet. Gelet op de wetsgeschiedenis zoals weergegeven in HR 26 juni 1990 NJ 1991/190 moet deze bepaling aldus worden verstaan (a) dat de exequaturrechter bij het opleggen van de straf of maatregel welke op het overeenkomstige feit naar Nederlands recht is gesteld de in het buitenland opgelegde sanctie zonder de duur of omvang daarvan te overschrijden in beginsel dient te vervangen door een straf of maatregel die naar Nederlandse maatstaven en opvattingen geacht wordt te beantwoorden aan de ernst van het feit de omstandigheden waaronder het is gepleegd en de persoon van de dader zij het dat de rechter bij die vervanging tevens rekening dient te houden met internationale gevoeligheden en (b) dat hij in voorkomend geval onder de bijzondere redenen die de straf hebben bepaald dient te vermelden waarom hij tot een lagere strafoplegging is gekomen. (Vgl. HR 18 mei 2004 ECLI:NL:HR:2004:AO6410 NJ 2004/511.) 


2.4.
Blijkens haar hiervoor weergegeven overweging heeft de Rechtbank bij de strafoplegging tot uitgangspunt genomen dat de ernst van het gepleegde feit beoordeeld dient te worden naar de normen welke gelden in het land waar dat feit is begaan. Aldus heeft de Rechtbank hetgeen hiervoor onder 2.3 is vooropgesteld miskend. De daarop gerichte klacht is terecht voorgesteld. 




3 Slotsom 

Hetgeen hiervoor is overwogen brengt mee dat de bestreden uitspraak niet in stand kan blijven de middelen voor het overige geen bespreking behoeven en als volgt moet worden beslist.
 



4 Beslissing 

De Hoge Raad:
	vernietigt de bestreden uitspraak;
wijst de zaak terug naar de Rechtbank Midden-Nederland zittingsplaats Utrecht opdat de zaak opnieuw wordt behandeld en afgedaan.
 

	Dit arrest is gewezen door de vice-president A.J.A. van Dorst als voorzitter en de raadsheren N. Jörg en V. van den Brink in bijzijn van de waarnemend griffier E. Schnetz en uitgesproken ter openbare terechtzitting van 15 april 2014.


