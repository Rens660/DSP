



RECHTBANK GELDERLAND

 

team strafrecht
 

zittingsplaats Zutphen
 

parketnummer	: 05/861076-14
datum uitspraak	: 1 december 2016
 

tegenspraak
 


vonnis van de meervoudige kamer

 

in de zaak van
 


de officier van justitie bij het arrondissementsparket Oost-Nederland

 

tegen
 


        [verdachte]
geboren op [geboortedatum] te [geboorteplaats]  
wonende te [adres 1] .
 

Raadsman: mr. J.G.M. Dassen advocaat te Utrecht.
 

Dit vonnis is gewezen naar aanleiding van het onderzoek op de terechtzittingen van 12 oktober 2015 9 november 2015 20 september 2016 en 17 november 2016.
 



1 De inhoud van de tenlastelegging 

De volledige tenlastelegging is opgenomen als bijlage bij dit vonnis. De rechtbank volstaat hier met de vermelding dat verdachte er – kort gezegd – van wordt verdacht dat hij al dan niet als medepleger in Middelie:



MDMA heeft bereid en/of vervaardigd en/of verwerkt 


MDMA voorhanden heeft gehad; en


strafbare voorbereidingshandelingen gericht op de productie van synthetische drugs heeft gepleegd. 



De rechtbank overweegt over feit 1 dat zij de vermelding in de tenlastelegging dat de pleegperiode duurt tot en met 2 juli 2013 zo leest dat die periode voortduurt tot en met 2 juli 2014. Naar het oordeel van de rechtbank is hier sprake van een kennelijke verschrijving. Gelet op de inhoud van het zaaksdossier gaat de rechtbank ervan uit dat bedoeld zal zijn 2014 als jaartal op te nemen. 
 



2 Overwegingen ten aanzien van het bewijs 


Aanleiding onderzoek

 

Op vrijdag 22 november 2013 is in België een Nederlandse vrachtwagen geobserveerd die onderweg bleek te zijn naar Nederland. De vrachtwagen was in Leuven geladen met chemicaliën. De vrachtwagen werd geobserveerd naar aanleiding van een tip dat de geladen chemicaliën gebruikt (zouden kunnen) worden voor de productie van synthetische drugs. Door de Belgische autoriteiten is Nederland verzocht de observatie over te nemen. 
 

De Nederlandse autoriteiten hebben vanwege de verdenking dat deze chemicaliën voor de productie van synthetische drugs gebruikt zouden kunnen worden de observatie overgenomen en vastgesteld dat de vrachtwagen in Neede gemeente Berkelland aan de [adres 2] is uitgeladen. Op die plek werd gezien dat de lading in twee keer werd overgeladen in een kleinere vrachtwagen die op en neer reed naar een adres in het buitengebied van Borculo: de [adres 3] . 
 

Op 23 november 2013 is op de [adres 3] in Borculo een doorzoeking gedaan waarbij hulp is geboden door medewerkers van het Nederlands Forensisch Instituut (hierna: NFI) en door de medewerkers [naam 1] en [naam 2] van de Landelijke Faciliteit Ondersteuning Ontmantelen (hierna: LFO). In een schuur bij de woning werden grondstoffen aangetroffen waaronder de in Leuven geladen chemicaliën en apparatuur die ogenschijnlijk was bedoeld voor de productie van synthetische drugs. Ook zijn er sporendragers aangetroffen en in beslag genomen voor verder technisch onderzoek. 
 

Vervolgens is een nader opsporingsonderzoek ingesteld dat aanvankelijk de naam ‘Chloor’ had maar uiteindelijk de naam ‘Zilver’ heeft gekregen.
 

In het kader van dat opsporingsonderzoek zijn verschillende technische en tactische opsporingsmiddelen ingezet zoals het verzamelen van (historische) telefoongegevens financiële gegevens informatie over de tenaamstelling van voertuigen Kamer van Koophandel‑gegevens en gegevens uit het Kadaster. Daarnaast is er geobserveerd zijn er registrerende bakens aan auto’s bevestigd en zijn er telefoons afgeluisterd. Ook is gebruikgemaakt van informatie van het Team Criminele Inlichtingen en zijn er rechtshulpverzoeken gedaan aan België. Er zijn ook diverse getuigen gehoord waaronder omwonenden van verschillende locaties. 
 

Eén en ander heeft ertoe geleid dat meerdere mogelijk relevante locaties in beeld zijn gekomen. 
 

Op 3 juli 2014 zijn er op diverse locaties doorzoekingen gedaan en aanhoudingen verricht. Zo zijn er doorzoekingen gedaan op de adressen: [adres 4] in Kortenhoef (zaaksdossier 2) [adres 5] in Middelie (zaaksdossier 4; op deze locatie heeft ook op 12 augustus 2014 een doorzoeking plaatsgevonden) [adres 6] in Putten (zaaksdossier 6) [adres 7] ( [unit 1] ) en [adres 8] ( [unit 2] ) in Nederhorst den Berg (zaaksdossier 7) [adres 9] in Dedgum (zaaksdossier 8) [adres 10] in Zeewolde (zaaksdossier 9) en [adres 11] in Putten (zaaksdossier 10). 
 

Later hebben nog doorzoekingen plaatsgevonden op de adressen: [adres 12] in Kockengen (zaaksdossier 3; op 28 augustus 2014) [adres 13] en [adres 14] in Maartensdijk (zaaksdossier 11; op 9 februari 2015) [adres 15] in Vinkeveen en [adres 16] in Amsterdam (zaaksdossier 12; beide op 28 november 2014). 
 

Op de diverse locaties zijn (in totaal) grote hoeveelheden chemicaliën drugs en druggerelateerde stoffen goederen en apparatuur aangetroffen en in beslag genomen. 
 

De resultaten van het opsporingsonderzoek zijn neergelegd in een eindproces‑verbaal van 28 juni 2015. Het eindproces‑verbaal is opgebouwd uit verschillende zaaksdossiers. Die zaaksdossiers zijn gekoppeld aan de verschillende hiervoor genoemde locaties. Op het eindproces‑verbaal zijn vervolgens aanvullingen gekomen. Dit heeft geleid tot in totaal 14 zaakdossiers: 




          [adres 3] te Borculo



          [adres 4] te Kortenhoef



          [adres 12] te Kockengen



          [adres 5] te Middelie 


N247 te Edam



          [adres 6] te Putten 



          [adres 7] ( [unit 1] ) en [adres 8] ( [unit 2] ) te Nederhorst den Berg 



          [adres 9] te Dedgum 



          [adres 10] te Zeewolde 



          [adres 11] te Putten  



          [adres 13] en [adres 14] te Maartensdijk 



          [adres 15] te Vinkeveen en [adres 16] in Amsterdam 


Stroomstootwapen aangetroffen in Vinkeveen


Politieanalyse over de verdenking van het bestaan van een criminele organisatie.




Het standpunt van de officier van justitie 

 

De officier van justitie heeft gesteld dat wettig en overtuigend bewezen kan worden geacht dat verdachte zich schuldig heeft gemaakt aan de feiten 1 2 en 3. Hij heeft gevorderd dat verdachte zal worden veroordeeld tot een onvoorwaardelijke gevangenisstraf voor de duur van drie jaar. 
 


Het standpunt van de verdediging

 

De raadsman heeft bepleit dat verdachte wordt vrijgesproken. Hij had geen enkele wetenschap van wat er in de schuur gebeurde. Dat hij de ‘lange man’ is waarover [medeverdachte 1] heeft verklaard staat niet vast. Het observatieteam heeft een oude grijzende man met een bril gezien maar ook daarvan is niet duidelijk dat dat verdachte is geweest. Er zijn géén relevante dactyloscopische of DNA‑sporen gevonden en evenmin is MDMA gevonden in de woning of in het voorste deel van de schuur. Ten aanzien van feit 2 heeft de raadsman naar voren gebracht dat verdachte na de doorzoeking van 3 juli 2014 niets in de schuur heeft gedaan hij heeft het gelaten zoals het was en is zich van geen kwaad bewust. Verdachte heeft alle vragen beantwoord en heeft niet zitten draaien.
 


De beoordeling door de rechtbank 

 


Ten aanzien van feit 1 (onder andere de productie van synthetische drugs)

 

Naar het oordeel van de rechtbank is geen bewijs aanwezig waaruit kan volgen dat er omstreeks juni 2013 in Middelie PMK is omgezet in MDMA. De omstandigheid dat er later dat jaar in Borculo bakken zijn aangetroffen die uit Middelie afkomstig zouden zijn is daarvoor zonder meer niet voldoende. Er zijn géén indicaties dat die bakken in Middelie ook in werking zijn geweest en bovendien valt een andere toepassing van de bakken niet uit te sluiten. Van de vervuiling in het aangetroffen 100 litervat is niet duidelijk wanneer die is ontstaan. Om deze redenen zal verdachte worden vrijgesproken van het bereiden en/of vervaardigen van MDMA in 2013.
 

Wel acht de rechtbank bewezen dat er in 2014 in Middelie MDMA is verwerkt in die zin dat er pillen zijn geslagen. [medeverdachte 1] heeft verklaard over de ‘lange man’ die in Middelie aanwezig was. Ook heeft hij verklaard dat [medeverdachte 2] tegen hem heeft gezegd dat de man die daar woont de pillen maakte. Naar het oordeel van de rechtbank is deze verklaring van horen zeggen nog niet voldoende om aan te nemen dat [medeverdachte 1] (en [medeverdachte 2] ) hiermee verdachte hebben bedoeld. Met name niet nu de verklaring van [medeverdachte 1] ‘van horen zeggen’ is én [medeverdachte 1] verdachte ook niet heeft herkend van een foto die hem tijdens zijn verhoor in dit verband is getoond. Er is géén ander bewijs dat verdachte linkt aan het slaan van de pillen of dat iets zegt over zijn wetenschap daarover. Daarom zal de rechtbank hem ook hiervan vrijspreken.
 


Ten aanzien van feit 2 (aanwezig hebben)

 

Hoewel er op 12 augustus 2014 in de schuur op het terrein pillen zijn aangetroffen die MDMA bleken te bevatten zal de rechtbank verdachte ook vrijspreken van dit feit. Hierbij is van belang dat eerder op 3 juli 2014 een doorzoeking in diezelfde ruimte heeft plaatsgevonden. Op 12 augustus 2014 heeft een verbalisant verklaard dat de ruimte onaangeroerd leek. Dat vindt bevestiging in de verklaring van verdachte tegenover die verbalisant dat hij de schuur niet heeft opgeruimd. De conclusie lijkt te zijn dat er ook op 3 juli 2014 pillen in de schuur lagen maar schijnbaar door de politie over het hoofd zijn gezien. Dit is niet met zekerheid vast te stellen. Naar het oordeel van de rechtbank kan verdachte gelet op de verklaring van de verbalisant en zijn eigen verklaring niet verantwoordelijk worden gehouden voor de aanwezigheid op 12 augustus 2014 van de na die eerste doorzoeking aangetroffen pillen. Van enig opzet bij verdachte is niet gebleken en naar het oordeel van de rechtbank is evenmin sprake van schuld ten aanzien van het aanwezig zijn. Verdachte hoefde na de doorzoeking op 3 juli 2014 niet in de schuur te kijken of er mogelijk nog strafbare middelen waren achtergebleven die de politie wellicht over het hoofd had gezien. Zo ver gaat zijn verantwoordelijkheid niet.
 


Ten aanzien van feit 3 (voorbereidingshandelingen)

 

Naar het oordeel van de rechtbank is er geen bewijs voorhanden waaruit naar voren komt dat verdachte in Middelie dan wel elders in Nederland strafbare voorbereidingshandelingen heeft gepleegd. Het enkele verhuren van het gedeelte van de schuur waar de tabletteermachine heeft gestaan is daartoe niet toereikend. Hierbij is van belang dat er onvoldoende aanwijzingen zijn dat verdachte er wetenschap van had dat deze ruimte gebruikt zou gaan worden of gebruikt is voor het bereiden en/of vervaardigen en/of verwerken van synthetische drugs. 
 



3 De beslissing 

De rechtbank:
 
- spreekt verdachte vrij van alle tenlastegelegde feiten. 
Dit vonnis is gewezen door mr. R.G.J. Welbergen voorzitter mr. N.C. van Lookeren Campagne en mr. M.G.J. Post rechters in tegenwoordigheid van mr. M. Kolkman en mr. M.C. Korevaar griffiers en uitgesproken ter openbare terechtzitting van deze rechtbank op 1 december 2016.  


Tenlastelegging 

 

Onder parketnummer 05/861076-14 is aan verdachte ten laste gelegd dat:
 

1.
 

hij op een of meer verschillende tijdstippen in of omstreeks de periode van 8 april 2013 tot en met 2 juli 2014 te Middelie en/of elders in Nederland (telkens) tezamen en in vereniging met een ander of anderen althans alleen (telkens) opzettelijk heeft/hebben bereid en/of verwerkt en/of verkocht en/of afgeleverd en/of verstrekt en/of vervoerd en/of vervaardigd en/of opzettelijk aanwezig heeft/hebben gehad (een) (aanzienlijke) hoeveelhe(i)d(en) MDMA 
althans (telkens) (een) hoeveelheid/hoeveelheden van een materiaal bevattende MDMA zijnde MDMA (telkens) (een) middel(len) vermeld op de bij de Opiumwet behorende lijst I; (zd 04 Middelie) 
 

2.
 

hij op of omstreeks 12 augustus 2014 te Middelie en/of elders in Nederland tezamen en in vereniging met een ander of anderen althans alleen opzettelijk aanwezig heeft/hebben gehad een aantal pillen in elk geval een hoeveelheid van een materiaal bevattende MDMA althans een hoeveelheid van een materiaal bevattende MDMA zijnde MDMA een middel vermeld op de bij de Opiumwet behorende lijst I; (zd 4 Middelie)
 

3.
 

hij op een of meer verschillende tijdstippen in of omstreeks de periode van 8 april 2013 tot en met 3 juli 2014 te Middelie en/of elders in Nederland (telkens) tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het (telkens) opzettelijk bereiden bewerken verwerken verkopen afleveren verstrekken vervoeren en/of het vervaardigen en/of binnen en/of buiten het 
grondgebied van Nederland brengen van een of meer (grote) hoeveelhe(i)d(en) van een materiaal bevattende MDMA en/of 2C-B en/of metamfetamine en/of amfetamine (telkens) zijnde MDMA en/of 2C-B en/of metamfetamine en/of amfetamine (een) middel(len) vermeld op de bij de Opiumwet behorende lijst I voor te bereiden en/of te bevorderen (telkens) 

- zich of een ander heeft/hebben getracht te bewegen om dat feit te plegen doen plegen mede te plegen of uit te lokken om daarbij behulpzaam te zijn of om daartoe gelegenheid middelen of inlichtingen te verschaffen en/of 
- zich of een ander gelegenheid middelen of inlichtingen tot het plegen van dat feit heeft getracht te verschaffen en/of 
- een of meer voorwerpen vervoermiddelen stoffen en/of gelden of andere betaalmiddelen voorhanden heeft/hebben gehad waarvan hij verdachte en/of zijn mededader(s) wist(en) of ernstige redenen had(den) te vermoeden dat/die bestemd was/waren tot het plegen van dat/die feit(en) immers heeft/hebben hij verdachte en/of zijn mededader(s) (telkens) 
opzettelijk daartoe (telkens): 
- een of meer vriezer(s) en/of omzettingsvat(en)/ketel(s) en/of opslag-scheidingsvat(en) en/of drukreactievat(ten) en/of rvs bak(ken) en/of tabletteermachines en/of granuleermachines en/of een of meer andere voor de productie/vervaardiging en/of be/verwerking van MDMA en/of 2C-B en/of metamfetamine en/of amfetamine benodigde apparaten en/of machines althans voorwerpen gefinancierd en/of ontworpen en/of besteld en/of aangeschaft en/of geïnstalleerd en/of vervoerd en/of laten vervoeren en/of voorhanden gehad en/of vervaardigd en/of laten vervaardigen en/of 
- een of meer voor de vervaardiging van MDMA en/of 2C-B en/of metamfetamine en/of amfetamine benodigde grondstoffen (te weten (een) (grote) hoeveelhe(i)d(en) in elk geval een of meer hoeveelhe(i)d(en) van een of meer materia(a)l(en) bevattende BMK en/of apaan en/of PMK en/of PMK glycide zuur en/of Methyleenchloride en/of Methanol en/of Mierenzuur Natrium hydroxide parels/schilfers en/of Ammoniumchloride en/of safrol en/of piperional en/of methanol en/of zoutzuur en/of zwavelzuur en/of aceton en/of methylamine en/of dichloormethaan) bereid en/of aangeschaft en/of vervoerd en/of doen vervoeren en/of gefinancierd en/of besteld en/of overgeladen en/of afgeleverd en/of voorhanden gehad en/of 
- een of meer auto('s) aangeschaft en/of verstrekt en/of ter beschikking gesteld en/of gehuurd en/of voorhanden gehad en/of 
- meermalen althans eenmaal (een) transport(en) (grondstoffen en/of halffabricaten en/of apparatuur en/of middelen vermeld op lijst I)verzorgd en/of begeleiden en/of 
- opzettelijk daartoe een of meer pand(en) gehuurd en/of ter beschikking gesteld en/of gefinancierd; 
- contact gelegd en/of onderhouden met een of meer mededader(s) en/of een of meer leverancier(s) (van grondstoffen/of apparatuur ten behoeve van de productie van middelen vermeld op lijst I van de Opiumwet) en/of 
- mobiele telefoons en/of een of meer andere communicatiemiddelen aangeschaft en/of verstrekt aan een of meer van zijn mededader(s). 

