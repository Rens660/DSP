

Rechtbank Rotterdam

Team straf 3
 

Parketnummer: 10-195004-19
Datum uitspraak: 14 november 2019
Tegenspraak
 

Vonnis van de rechtbank Rotterdam meervoudige kamer voor strafzaken in de zaak tegen de verdachte:
 



          [naam verdachte] 


geboren te [geboorteplaats verdachte] op [geboortedatum verdachte]  
ingeschreven in de basisregistratie personen op het adres: 

        [adres verdachte]  [woonplaats verdachte] 
ten tijde van het onderzoek op de terechtzitting preventief gedetineerd in de Penitentiaire Inrichting Krimpen aan den IJssel 
raadsman mr. K. Wijnmalen advocaat te Rotterdam.




1 Onderzoek op de terechtzitting
Gelet is op het onderzoek op de terechtzitting van 14 november 2019.



2 Tenlastelegging
Aan de verdachte is ten laste gelegd hetgeen is vermeld in de dagvaarding. De tekst van de tenlastelegging is als bijlage I aan dit vonnis gehecht.



3 Eis officier van justitie
De officier van justitie mr. C. de Kimpe heeft gevorderd:

-
bewezenverklaring van het onder 1 tot en met 4 ten laste gelegde;

-
veroordeling van de verdachte tot een gevangenisstraf voor de duur van 95 dagen met aftrek van voorarrest.





4 Waardering van het bewijs

4.1.


Bewezenverklaring zonder nadere motivering

Het onder 1 tot en met 4 ten laste gelegde is door de verdachte bekend. Deze feiten zullen zonder nadere bespreking bewezen worden verklaard.



4.2.


Bewezenverklaring

In bijlage II heeft de rechtbank een opgave gedaan van wettige bewijsmiddelen houdende voor de bewezenverklaring redengevende feiten en omstandigheden. Met deze opgave wordt volstaan nu de verdachte het bewezen verklaarde heeft bekend en nadien geen vrijspraak is bepleit. Op grond daarvan is wettig en overtuigend bewezen dat de verdachte het onder 1 tot en met 4 ten laste gelegde heeft begaan op die wijze dat:
 

1.
hij in de periode van 07 augustus 2019 tot en met 11 augustus 2019 te Rotterdam
-(uit een schuur behorende bij de woning aan de [adres delict] ) een fiets en een beeldscherm toebehorende aan [naam GGZ-instelling]  heeft weggenomen met het oogmerk om het zich wederrechtelijk toe te eigenen terwijl verdachte zich de toegang tot de plaats van het misdrijf heeft verschaft en die weg te nemen fiets en beeldscherm onder zijn bereik heeft gebracht door middel van braak en-(uit een kantoor behorende bij de woning aan de [adres delict] )  laptops en een bankpas toebehorende aan [naam GGZ-instelling]  heeft weggenomen met het oogmerk om het zich wederrechtelijk toe te eigenen terwijl verdachte zich de toegang tot de plaats van het misdrijf heeft verschaft en die weg te nemen laptops en bankpas onder zijn bereik heeft gebracht door middel van een valse sleutel te weten het onbevoegd gebruik maken van de sleutel van het slot van de deur van het kantoor waar die laptops en bankpas lagen;
 

2.
hij op 7 augustus 2019 te Rotterdam opzettelijk een beeldscherm toebehorende aan Forensisch Wonen Bavo Europoort welk goed verdachte anders dan door misdrijf onder zich had te weten als bruiklener/gebruiker wederrechtelijk zich heeft toegeëigend;
 

3.
hij op 10 augustus 2019  te Rotterdam opzettelijk en wederrechtelijk een sleutelkluis die aan [naam GGZ-instelling] toebehoorde heeft vernield;
 

4.
hij op 11 augustus 2019 te Rotterdam en in Nederland geldbedragen die toebehoorden aan [naam GGZ-instelling]  heeft weggenomen met het oogmerk om het zich wederrechtelijk toe te eigenen terwijl verdachte die weg te nemen geldbedragen onder zijn bereik heeft gebracht door middel van een valse sleutel te weten het onbevoegd gebruik maken van de bankpas (en bijbehorende pincode).
 

Hetgeen meer of anders is ten laste gelegd is niet bewezen. De verdachte moet daarvan worden vrijgesproken.
 

Voor zover in de bewezenverklaarde tenlastelegging taal- en/of schrijffouten voorkomen zijn deze in de bewezenverklaring verbeterd. De verdachte is daardoor niet in zijn verdediging geschaad.
 




5 Strafbaarheid feiten
De bewezen feiten leveren op: 

1.

diefstal waarbij de schuldige zich de toegang tot de plaats van het misdrijf heeft verschaft door middel van braak

en

diefstal waarbij de schuldige het weg te nemen goed onder zijn bereik heeft gebracht door middel van valse sleutels;

 

2.

verduistering;

 

3.

opzettelijk en wederrechtelijk enig goed dat geheel of ten dele aan een ander toebehoort vernielen;

 

4.

diefstal waarbij de schuldige het weg te nemen goed onder zijn bereik heeft gebracht door middel van valse sleutels.

 

Er zijn geen feiten of omstandigheden aannemelijk geworden die de strafbaarheid van de feiten uitsluiten. De feiten zijn dus strafbaar.




6 Strafbaarheid verdachte
Er is geen omstandigheid aannemelijk geworden die de strafbaarheid van de verdachte uitsluit. De verdachte is dus strafbaar.



7 Motivering straf 

7.1.


Algemene overweging

De straf die aan de verdachte wordt opgelegd is gegrond op de ernst van de feiten de omstandigheden waaronder de feiten zijn begaan en de persoon en de persoonlijke omstandigheden van de verdachte. Daarbij wordt in het bijzonder het volgende in aanmerking genomen.



7.2.


Feiten waarop de straf is gebaseerd

De verdachte woonde begeleid bij [naam GGZ-instelling] in een woning in Rotterdam. Hij heeft de schuur van die woning opengebroken en een fiets en een beeldscherm uit de schuur gestolen. Dat beeldscherm heeft de verdachte geruild met het nieuwere beeldscherm dat in de woonkamer van die woning stond voor algemeen gebruik. Hij heeft de fiets en dat beeldscherm verkocht. Later heeft de verdachte in die woning een sleutelkluis opengebroken en de sleutel van het kantoortje gebruikt om uit het kantoor twee laptops en een pinpas te stelen. De laptops heeft de verdachte geruild voor drugs en met de pinpas heeft hij € 310- opgenomen. 
De verdachte is verslaafd aan harddrugs en heeft bekend dat hij de feiten heeft gepleegd om aan (geld voor) drugs te komen. Feiten als de onderhavige veroorzaken naast financieel nadeel ook overlast.
 


7.3.


Strafblad

De rechtbank heeft acht geslagen op een uittreksel uit de justitiële documentatie van 
25 oktober 2019 waaruit blijkt dat de verdachte eerder is veroordeeld voor soortgelijke strafbare feiten.



7.4.


Conclusies van de rechtbank

Gelet op hetgeen de rechtbank hierboven heeft overwogen komt zij tot de volgende conclusies.
 

Gezien de ernst van de feiten kan niet anders worden gereageerd dan met het opleggen van een gevangenisstraf. Bij de bepaling van de duur van de gevangenisstraf heeft de rechtbank acht geslagen op straffen die in soortgelijke zaken plegen te worden opgelegd. 
 

Alles afwegend acht de rechtbank de hierna te noemen straf passend en geboden. 





8 Toepasselijke wettelijke voorschriften
Gelet is op de artikelen 57 311 321 en 350 van het Wetboek van Strafrecht.



9 Bijlagen
De in dit vonnis genoemde bijlagen maken deel uit van dit vonnis.



10 Beslissing
De rechtbank: 

verklaart bewezen dat de verdachte de onder 1 tot en mt 4 ten laste gelegde feiten zoals hiervoor omschreven heeft begaan;
 

verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte daarvan vrij;
 

stelt vast dat het bewezen verklaarde oplevert de hiervoor vermelde strafbare feiten;
 

verklaart de verdachte strafbaar;
 

veroordeelt de verdachte tot een gevangenisstraf voor de duur van 95 (vijfennegentig) dagen;   
beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde gevangenisstraf in mindering wordt gebracht voor zover deze tijd niet reeds op een andere vrijheidsstraf in mindering is gebracht;
 

heft op het bevel tot voorlopige hechtenis van de verdachte met ingang van heden.
 

Dit vonnis is gewezen door:
mr. R.J.A.M. Cooijmans voorzitter
en mrs. W.J.M. Diekman en F. Koningsveld rechters
in tegenwoordigheid van mr. J.G. Polke griffier
en uitgesproken op de openbare terechtzitting van deze rechtbank op de datum die in de kop van dit vonnis is vermeld.
 

De jongste rechter is buiten staat dit vonnis mede te ondertekenen.
 

Bijlage I 
 


Tekst tenlastelegging

 

Aan de verdachte wordt ten laste gelegd dat
 

1.
hij in of omstreeks de periode van 07 augustus 2019 tot en met 11 augustus 2019 te Rotterdam
-(uit een schuur behorende bij de woning aan de [adres delict] ) een fiets en/of beeldscherm in elk geval enig goed dat geheel of ten dele aan een ander toebehoorde te weten aan [naam GGZ-instelling]  heeft weggenomen met het oogmerk om het zich wederrechtelijk toe te eigenen terwijl verdachte zich de toegang tot de plaats van het misdrijf heeft verschaft en/of dat/die weg te nemen fiets en/of beeldscherm onder zijn 
bereik heeft gebracht door middel van braak en/of verbreking
en/of
-(uit een kantoor behorende bij de woning aan de [adres delict] ) een of meer laptop(s) en/of een bankpas in elk geval enig goed dat geheel of ten dele aan een ander toebehoorde te weten aan [naam GGZ-instelling]  heeft weggenomen met het oogmerk om het zich wederrechtelijk toe te eigenen terwijl verdachte zich de toegang tot de plaats van het misdrijf heeft verschaft en/of dat/die weg te nemen laptop(s) en/of bankpas onder zijn bereik heeft gebracht door middel van een valse sleutel te weten het onbevoegd gebruik maken van de sleutel van het slot van de deur van het kantoor waar die laptop(s) en/of bankpas lagen;
 

2.
hij op of omstreeks 7 augustus 2019 te Rotterdam opzettelijk een beeldscherm in elk geval enig goed geheel of ten dele toebehorende aan [naam GGZ-instelling]  in elk geval aan een ander of anderen dan aan verdachte en welk goed verdachte anders dan door misdrijf onder zich had te weten als bruiklener/gebruiker wederrechtelijk zich heeft toegeëigend;
 

3.
hij op of omstreeks 10 augustus 2019 en/of 11 augustus 2019 te Rotterdam opzettelijk en wederrechtelijk een sleutelkluis in elk geval enig goed dat geheel of ten dele aan een ander te weten aan [naam GGZ-instelling] toebehoorde heeft vernield beschadigd onbruikbaar gemaakt en/of weggemaakt;
 

4.
hij op of omstreeks 11 augustus 2019 te Rotterdam en/of in het gebied Drechtsteden althans in Nederland een of meer geldbedrag(en) in elk geval enig goed dat geheel of ten dele aan een ander toebehoorde te weten aan [naam GGZ-instelling]  heeft weggenomen
met het oogmerk om het zich wederrechtelijk toe te eigenen terwijl verdachte zich de toegang tot de plaats van het misdrijf heeft verschaft en/of dat/die weg te nemen geldbedrag(en) onder zijn bereik heeft gebracht door middel van een valse sleutel te weten het onbevoegd gebruik maken van de bankpas (en bijbehorende pincode).
 

