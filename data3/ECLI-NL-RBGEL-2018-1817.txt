


RECHTBANK GELDERLAND



Team strafrecht


Zittingsplaats Zutphen


Parketnummer	: 05/880222-17 en VI 99-0013046 
Datum uitspraak	: 18 april 2018


Tegenspraak



vonnis van de meervoudige kamer



in de zaak van



de officier van justitie bij het arrondissementsparket Oost-Nederland



tegen




        [verdachte] 

geboren op [geboortedatum] 1949 te [geboorteplaats]  
wonende te [adres] .


Raadsvrouw: mr. M.J.R. Roethof advocaat te Arnhem.


Dit vonnis is gewezen naar aanleiding van het onderzoek op de terechtzittingen 1 juni 2017 17 augustus 2017 24 augustus 2017 4 oktober 2017 14 maart 2018 21 maart 2018 en 4 april 2018.



1.	De inhoud van de tenlastelegging
1



De verdenking komt er kort en feitelijk weergegeven op neer dat verdachte:


samen met anderen aangever [slachtoffer] (hierna: [slachtoffer] ) op 2 december 2016 in Nunspeet heeft ontvoerd of gegijzeld of dat hij medeplichtig is geweest aan die ontvoering of gijzeling.



2 Overwegingen ten aanzien van het bewijs 


Aanleiding onderzoek

Op 2 december 2016 kreeg de politie melding dat er een ontvoering gaande was ter hoogte van de Oenenburgweg 23 in Nunspeet. Op die weg was een auto klem gereden. De bestuurder van de auto was vervolgens door drie gemaskerde mannen uit zijn auto getrokken en meegenomen. Uit onderzoek bleek dat het zou gaan om [slachtoffer] (hierna: [slachtoffer] ). [slachtoffer] heeft de muts die hij tijdens de ontvoering opgezet had gekregen aan de politie overhandigd. Aan de muts zaten stukken tape. Op de tape is een DNA-profiel aangetroffen dat matcht met het DNA-profiel van verdachte.
 


Het standpunt van de officier van justitie 

De officier van justitie vindt dat er geen wettig en overtuigend bewijs is dat verdachte zich schuldig heeft gemaakt aan hetgeen hem ten laste is gelegd. Er is weliswaar DNA van verdachte aangetroffen op een stuk tape maar dat is onvoldoende om wettig en overtuigend bewijs op te baseren. De officier van justitie heeft gevorderd de verdachte vrij te spreken en de vordering tot herroeping van de voorwaardelijke invrijheidstelling af te wijzen. 
 


Het standpunt van de verdediging

De raadsvrouw is eveneens van mening dat er algehele vrijspraak dient te volgen. Zij heeft dit toegelicht aan de hand van in de pleitnotitie opgesomde feiten en omstandigheden. Ook verzoekt zij de vordering tot herroeping van de voorwaardelijke invrijheidstelling af te wijzen. 
 


Beoordeling door de rechtbank 

Er is onderzoek verricht naar de muts en de stukken tape. Op één van de stukken tape is een DNA-mengprofiel aangetroffen. Hieruit is een DNA-hoofdprofiel afgeleid dat matcht met het DNA-profiel van verdachte. De matchkans daarvan is kleiner dan één op één miljard. 
Uit onderzoek van het Nederlands Forensisch Instituut (hierna: NFI) blijkt verder dat er aanwijzingen zijn dat het DNA-materiaal van verdachte is aangetroffen op de beginzijde van stuk van de tape. 
 

De rechtbank stelt vast dat verdachte gelet op het aantreffen van diens DNA op het stuk tape op enig moment in aanraking moet zijn geweest met het stuk tape. Op grond van het dossier kan echter niet worden vastgesteld dat dit op 2 december 2016 de dag van de ontvoering dan wel gijzeling van [slachtoffer]  is gebeurd. Bovendien blijkt uit voormeld onderzoek van het NFI dat er aanwijzingen zijn dat het DNA van verdachte is gevonden aan de beginzijde van de tape. Dit is de zijde waar de voorlaatste gebruiker is gestopt en de laatste gebruiker is begonnen met het afwikkelen van de tape van de rol. Dit betekent naar het oordeel van de rechtbank dat niet uitgesloten kan worden dat verdachte de voorlaatste gebruiker van de tape is geweest en niet de laatste zijnde de dader die [slachtoffer] op 2 december 2016 heeft ingetaped. In het dossier bevinden zich ook overigens geen bewijsmiddelen waaruit verdachtes betrokkenheid bij de gijzeling dan wel ontvoering zou kunnen blijken. 
 

Naar het oordeel van de rechtbank is er geen bewijs dat verdachte het ten laste gelegde (mede) heeft gepleegd dan wel dat hij hieraan medeplichtig is. Verdachte zal daarom worden vrijgesproken.
 

Nu zich geen strafvorderlijk belang daartegen verzet zal de teruggave worden gelast van een zwarte telefoon van het merk Samsung aan de verdachte. 
 

De geschorste voorlopige hechtenis zal worden opgeheven. 
 


3. 	De beoordeling van de civiele vordering alsmede de gevorderde oplegging van de schadevergoedingsmaatregel

 

De benadeelde partij [slachtoffer] heeft zich in het strafproces gevoegd ter verkrijging van schadevergoeding ter zake van het ten laste gelegde feit. Gevorderd wordt een bedrag van 
€ 18.310-- (€ 3.310-- materiële schade en € 15.000-- immateriële schade).
 

De benadeelde partij [benadeelde] (hierna [benadeelde] ) heeft zich in het strafproces gevoegd ter verkrijging van schadevergoeding. Gevorderd wordt een bedrag van € 10.000-- immateriële schade en een bedrag van € 4.99730 voor de kosten van rechtsbijstand.

Het standpunt van de officier van justitie 

De officier van justitie heeft zich niet uitgelaten over de vorderingen van de benadeelde partijen.
 


Het standpunt van de benadeelde partij [slachtoffer]

Mr. Sijmons persisteert bij de door hem namens de benadeelde partij [slachtoffer] ingediende vordering.
 


Het standpunt van de verdediging

De raadsvrouw verzoekt gelet op de bepleite vrijspraak de vorderingen van de benadeelden partij niet-ontvankelijk te verklaren dan wel af te wijzen. 
 


Beoordeling door de rechtbank 

 


Vordering benadeelde partij [slachtoffer]

Nu verdachte van het ten laste gelegde zal worden vrijgesproken is niet voldaan aan de wettelijke vereisten zoals bedoeld in artikel 361 tweede lid aanhef en sub b van het Wetboek van Strafvordering. Dat betekent dat de benadeelde partij [slachtoffer] niet in haar  vordering kan worden ontvangen.
 


Vordering benadeelde partij [benadeelde]

De vordering van de benadeelde partij [benadeelde] ziet op een niet aan verdachte ten laste gelegd feit zodat niet wordt voldaan aan de wettelijke vereisten zoals bedoeld in artikel 361 tweede lid aanhef en sub b van het Wetboek van Strafvordering. Dat betekent dat benadeelde partij [benadeelde] niet in haar vordering kan worden ontvangen.
 



4 Vordering tot herroeping van de voorwaardelijke invrijheidstelling 

De rechtbank is van oordeel dat nu verdachte in de onderhavige strafzaak vrijgesproken zal worden de vordering van de officier van justitie van 8 maart 2017 tot herroeping van de voorwaardelijke invrijheidstelling met het nummer VI 99-000130-46 afgewezen dient te worden.
 



5 De beslissing 

De rechtbank:
 

	verklaart niet bewezen dat verdachte het tenlastegelegde heeft begaan en spreekt verdachte daarvan vrij;
 
 gelast de teruggave van een zwarte telefoon van het merk Samsung aan de verdachte; 
 verklaart de benadeelde partij [slachtoffer] niet-ontvankelijk in haar vordering; 
 verklaart de benadeelde partij [benadeelde] niet-ontvankelijk in haar vordering; 
 wijst af de vordering van de officier van justitie van 8 maart 2017 tot herroeping van de voorwaardelijke invrijheidstelling met het nummer VI 99-000130-46; 
 heft op het (geschorste) bevel voorlopige hechtenis. 



Dit vonnis is gewezen door mr. D.S.M. Bak (voorzitter) mr. Y.M.J.I. Baauw en mr. T.C. Henniphof rechters in tegenwoordigheid van A.B.M. Jansen griffier en uitgesproken ter openbare terechtzitting van deze rechtbank op 18 april 2018.



 

 

 



 



 



 

 

 





Bijlage 1

 

hij op of omstreeks 2 december 2016 in de gemeente Nunspeet en/of elders in Nederland en/of in België tezamen en in vereniging met een ander of anderen  althans alleen opzettelijk

        [slachtoffer] wederrechtelijk van de vrijheid heeft beroofd en beroofd gehouden met het oogmerk die [slachtoffer] en/of die  [benadeelde] (de zakenpartner van die [slachtoffer] ) en/of een of meer anderen te dwingen iets te doen te weten (onder meer) - zakelijk weergegeven- het betalen van een aanzienlijk geldbedrag en/of afgifte van 2000 "blokken"(cocaïne/harddrugs) aan hem
verdachte en/of zijn mededader(s) en/of het rechtstreeks onder de marktprijs verkopen van hoeveelheden (hard)drugs aan hem verdachte en/of zijn mededader(s) althans tot een of meer (soortgelijke) transactie(s)/ handeling(en)
 

immers heeft/hebben en/of is/zijn hij verdachte en/of zijn mededaders
 
- op de openbare weg (in de gemeente Nunspeet) de auto waarin die [slachtoffer]

   reed met een of meer auto's/voertuigen klemgereden en/of gehuld in
   bivakmutsen op die [slachtoffer] toegelopen en/of die [slachtoffer] onder bedreiging
   van een of meer (vuur)wapen(s) althans op (een) wapen(s) gelijkende
   voorwerpen gedwongen uit diens auto te stappen en/of deze uit diens auto
   getrokken en/of die [slachtoffer] geblinddoekt en/of geboeid en/of gekneveld
   en/of gedwongen mee te lopen naar - en/of in te stappen in een voertuig van
   hem verdachte en/of zijn mededaders en/of

- die [slachtoffer] tegen diens wil vervoerd naar -  en/of gedurende meerdere uren

   althans gedurende lange tijd ondergebracht in een (voor die [slachtoffer]
   onbekende ) loods en/of een soortgelijke afgesloten ruimte en/of

- die [slachtoffer] vastgebonden en/of geslagen/gestompt en/of bedreigd met (een)
   vuurwapen(s) althans daarop gelijkende voorwerp(en) en/of
- de benen en/of het bovenlichaam van die [slachtoffer] met cellofaan omwikkeld
   en/of
- die [slachtoffer] besproeid/overgoten met een vloeistof en/of het hoofd van die

   [slachtoffer] ingetaped en/of daarbij aan deze toegevoegd dat die [slachtoffer] dan
   minder geluid zou maken als deze in de brand stond en/of deze gevraagd
   hoeveel kinderen die [slachtoffer] had en/of waar diens dochter woonde en/of dat
   als die [slachtoffer] zou liegen de brand erin zou gaan en/of

- aangegeven dat verdachte en/of zijn mededaders die [slachtoffer] zouden

   vrijlaten maar dat als deze naar de politie ging zij eerst diens dochter
   en/of die [slachtoffer] zelf zouden vermoorden
   althans woorden van gelijke dreigende aard of strekking toegevoegd en/of

- die [slachtoffer] anderszins bedreigd en/of
- die [slachtoffer] gedurende lange tijd belet om die loods/ruimte te verlaten; 

althans indien het vorenstaande onder 1 niet tot een veroordeling leidt:
 

hij op of omstreeks 2 december 2016 in de gemeente Nunspeet en/of elders in
Nederland en/of in België tezamen en in vereniging met een ander of anderen althans alleen opzettelijk [slachtoffer] van de vrijheid heeft beroofd en/of beroofd gehouden immers heeft/hebben en/of is/zijn hij verdachte en/of zijn mededader(s)
 
- op de openbare weg (in de gemeente Nunspeet) de auto waarin die [slachtoffer]

  reed met een of meer auto's/voertuigen klemgereden en/of gehuld in
  bivakmutsen op die [slachtoffer] toegelopen en/of die [slachtoffer] onder bedreiging van
  een of meer (vuur)wapen(s) althans op (een) wapen(s) gelijkende voorwerpen
  gedwongen uit diens auto te stappen en/of deze uit diens auto getrokken
  en/of die [slachtoffer] geblinddoekt en/of geboeid en/of gekneveld en/of gedwongen
  mee te lopen naar - en/of in te stappen in een voertuig van hem verdachte
  en/of zijn mededaders en/of

- die [slachtoffer] tegen diens wil vervoerd naar -  en/of gedurende meerdere uren

  althans gedurende lange tijd ondergebracht in een(voor die [slachtoffer]
  onbekende) loods en/of een soortgelijke afgesloten ruimte en/of

- die [slachtoffer] vastgebonden en/of geslagen/gestompt en/of bedreigd met (een)

  vuurwapen(s) althans daarop gelijkende voorwerp(en) en/of de benen en/of
  het bovenlichaam van die [slachtoffer] met cellofaan omwikkeld en/of

- die [slachtoffer] besproeid/overgoten met een vloeistof en/of het hoofd van die

  [slachtoffer] ingetaped en/of daarbij aan deze toegevoegd dat die [slachtoffer] dan
  minder geluid zou maken als deze in de brand stond en/of deze gevraagd
  hoeveel kinderen die [slachtoffer] had en/of waar diens dochter woonde en/of dat
  als die [slachtoffer] zou liegen de brand erin zou gaan en/of

- aangegeven dat verdachte en/of zijn mededaders die [slachtoffer] zouden vrijlaten

  maar dat als deze naar de politie ging zij eerst diens dochter en/of die
  [slachtoffer] zelf zouden vermoorden
  althans woorden van gelijke dreigende aard of strekking toegevoegd en/of

- die [slachtoffer] anderszins bedreigd en/of
- die [slachtoffer] gedurende lange tijd belet om die loods/ruimte te verlaten en/of
- die [slachtoffer] achtergelaten in een voor die [slachtoffer] onbekende plaats; 

meer subsidiair:
 


        [medeverdachte]  althans een persoon op of omstreeks 2 december 2016 in de gemeente Nunspeet en/of elders in Nederland en/of in België 
 

tezamen en in vereniging met een ander of anderen  althans alleen opzettelijk

        [slachtoffer] wederrechtelijk van de vrijheid heeft beroofd en beroofd
gehouden met het oogmerk die [slachtoffer] en/of die  [benadeelde]
(de zakenpartner van die [slachtoffer] ) en/of een of meer anderen te dwingen iets te
doen
te weten (onder meer) - zakelijk weergegeven- het betalen van een aanzienlijk
geldbedrag en/of afgifte van 2000 "blokken"(cocaïne/harddrugs) aan die [medeverdachte]
en/of aan die persoon en/of aan diens mededader(s) en/of
het rechtstreeks onder de marktprijs verkopen van hoeveelheden (hard)drugs aan
die [medeverdachte] en/of aan die persoon en/of aan diens mededader(s)
althans tot een of meer (soortgelijke) transactie(s)/ handeling(en)
 

immers heeft/hebben en/of is/zijn die [medeverdachte] en/of die persoon en/of diens mededader(s)
 
- op de openbare weg (in de gemeente Nunspeet) de auto waarin die [slachtoffer]

   reed met een of meer auto's/voertuigen klemgereden en/of gehuld in
   bivakmutsen op die [slachtoffer] toegelopen en/of die [slachtoffer] onder bedreiging van
   een of meer (vuur)wapen(s) althans op (een) wapen(s) gelijkende voorwerpen
   gedwongen uit diens auto te stappen en/of deze uit diens auto getrokken
   en/of die [slachtoffer] geblinddoekt en/of geboeid en/of gekneveld en/of
   gedwongen mee te lopen naar - en/of in te stappen in een voertuig van die
   [medeverdachte] en/of die persoon en/of diens mededader(s) en/of

- die [slachtoffer] tegen diens wil vervoerd naar -  en/of gedurende meerdere uren

  althans gedurende lange tijd ondergebracht in een (voor die [slachtoffer]
  onbekende) loods en/of een soortgelijke afgesloten ruimte en/of

- die [slachtoffer] vastgebonden en/of geslagen/gestompt en/of bedreigd met (een)
  vuurwapen(s) althans met daarop gelijkende voorwerp(en) en/of
- de benen en/of het bovenlichaam van die [slachtoffer] met cellofaan omwikkeld
  en/of
- die [slachtoffer] besproeid/overgoten met een vloeistof en/of het hoofd van die

  [slachtoffer] ingetaped en/of daarbij aan deze toegevoegd dat die [slachtoffer] dan
  minder geluid zou maken als deze in de brand stond en/of deze gevraagd
  hoeveel kinderen die [slachtoffer] had en/of waar diens dochter woonde en/of dat
  als die [slachtoffer] zou liegen de brand erin zou gaan en/of

- aangegeven dat die [medeverdachte] en/of die persoon en/of diens mededader(s) die

  [slachtoffer] zouden vrijlaten maar dat als deze naar de politie ging zij eerst
  diens dochter en/of die [slachtoffer] zelf zouden vermoorden
  althans woorden van gelijke dreigende aard of strekking toegevoegd en/of

- die [slachtoffer] anderszins bedreigd en/of
- die [slachtoffer] gedurende lange tijd belet om die loods/ruimte te verlaten 

tot en/of bij het plegen van welk misdrijf hij verdachte in of omstreeks de periode van 10 oktober 2016 tot en met 2 december 2016 in de gemeente(n) Rotterdam en/of Alphen aan den Rijn en/of Nunspeet en/of elders in Nederland tezamen en in vereniging met een ander of anderen en/of alleen (telkens) opzettelijk gelegenheid middelen en/of inlichtingen heeft
verschaft en/of (telkens) opzettelijk behulpzaam is geweest door (telkens) opzettelijk
 
- een voertuig (Mercedes Sprinter) naar Nunspeet te vervoeren en/of deze

  aldaar (in de omgeving van de plaats waar voornoemde gijzeling/
  wederrechtelijke vrijheidsberoving van voornoemde [slachtoffer] plaats zou vinden)
  te parkeren en/of dat voertuig ter beschikking te stellen aan die [medeverdachte]
  en/of aan die persoon en/of aan diens mededader(s) en/of

- in dat voertuig een walkie- talkie en/of afplakfolie en/of een valse

  kentekenplaat( [kenteken] ) en/of een of meer (vuur)wapen(s) en/of
  patroonhouder(s) voor gebruik door die [medeverdachte] en/of die persoon en/of diens
  mededader(s) klaar te leggen en/of achter te laten en/of

- een of meer bivakmuts(en) en/of skibril(len) en/of ander gezichtsbedekkend

  materiaal en/of tape en/of een of meer (andere) dreig- en/of hulpmiddelen
  aan te schaffen en/of deze aan die [medeverdachte] en/of aan die persoon en/of aan
  diens mededader(s) beschikbaar te stellen en/of over te dragen;
 

meest subsidiair:
 


        [medeverdachte]  althans een persoon op of omstreeks 2 december 2016 in de gemeente Nunspeet en/of elders in Nederland en/of in België tezamen en in vereniging met een ander of anderen althans alleen opzettelijk [slachtoffer] van de vrijheid heeft beroofd en/of beroofd gehouden
immers heeft/hebben en/of is/zijn die [medeverdachte] en/of die persoon en/of diens mededader(s)

- op de openbare weg (in de gemeente Nunspeet) de auto waarin die van

  [slachtoffer] reed met een of meer auto's/voertuigen klemgereden en/of gehuld in
  bivakmutsen op die [slachtoffer] toegelopen en/of die [slachtoffer] onder bedreiging van
  een of meer (vuur)wapen(s) althans op (een) wapen(s) gelijkende voorwerpen
  gedwongen uit diens auto te stappen en/of deze uit diens auto getrokken en/of
  die [slachtoffer] geblinddoekt en/of geboeid en/of gekneveld en/of gedwongen mee te
  lopen naar - en/of in te stappen in een voertuig van die [medeverdachte] en/of diens
  mededader(s) en/of

- die [slachtoffer] tegen diens wil vervoerd naar -  en/of gedurende meerdere uren

  althans gedurende lange tijd ondergebracht in een( voor die [slachtoffer]
  onbekende) loods en/of een soortgelijke afgesloten ruimte en/of

- die [slachtoffer] vastgebonden en/of geslagen/gestompt en/of bedreigd met (een)
  vuurwapen(s) althans daarop gelijkende voorwerp(en) en/of
- de benen en/of het bovenlichaam van die [slachtoffer] met cellofaan omwikkeld
  en/of
- die [slachtoffer] besproeid/overgoten met een vloeistof en/of het hoofd van die

  [slachtoffer] ingetaped en/of daarbij aan deze toegevoegd dat die [slachtoffer] dan
  minder geluid zou maken als deze in de brand stond en/of deze gevraagd
  hoeveel kinderen die [slachtoffer] had en/of waar diens dochter woonde en/of dat
  als die [slachtoffer] zou liegen de brand erin zou gaan en/of

- aangegeven dat die [medeverdachte] en/of die persoon en/of diens mededaders die

  [slachtoffer] zouden vrijlaten maar dat als deze naar de politie ging zij eerst
  diens dochter en/of die [slachtoffer] zelf zouden vermoorden
  althans woorden van gelijke dreigende aard of strekking toegevoegd en/of

- die [slachtoffer] anderszins bedreigd en/of
- die [slachtoffer] gedurende lange tijd belet om die loods/ruimte te verlaten en/of
- die [slachtoffer] achtergelaten in een voor die [slachtoffer] onbekende plaats 

tot en/of bij het plegen van welk misdrijf hij verdachte in of omstreeks de periode van 10 oktober 2016 tot en met 2 december 2016 in de gemeente(n) Rotterdam en/of Alphen aan den Rijn en/of Nunspeet en/of elders in Nederland tezamen en in vereniging met een ander of anderen en/of alleen (telkens) opzettelijk gelegenheid middelen en/of inlichtingen heeft
verschaft en/of (telkens) opzettelijk behulpzaam is geweest door (telkens) opzettelijk
 
- een voertuig (Mercedes Sprinter) naar Nunspeet te vervoeren en/of deze

  aldaar (in de omgeving van de plaats waar voornoemde gijzeling/
  wederrechtelijke vrijheidsberoving van voornoemde [slachtoffer] plaats zou vinden)
  te parkeren en/of dat voertuig ter beschikking te stellen aan die [medeverdachte]
  en/of aan die persoon en/of aan diens mededader(s) en/of

- in dat voertuig een walkie-talkie en/of afplakfolie en/of een valse

  kentekenplaat( [kenteken] ) en/of een of meer (vuur)wapen(s) en/of
  patroonhouder(s) voor gebruik door die [medeverdachte] en/of die persoon en/of diens
  mededader(s) klaar te leggen en/of achter te laten en/of

- een of meer bivakmuts(en) en/of skibril(len) en/of ander gezichtsbedekkend

  materiaal en/of tape en/of een of meer (andere) dreig- en/of hulpmiddelen
  aan te schaffen en/of deze aan die [medeverdachte] en/of aan die persoon en/of aan
  diens mededader(s) beschikbaar te stellen en/of over te dragen.
 

1
 De volledige tekst van de tenlastelegging is als bijlage I aan dit vonnis gehecht.
