
13/669024-15


GERECHTSHOF AMSTERDAM  


MEERVOUDIGE STRAFKAMER RAADKAMER




BESCHIKKING in raadkamer op het hoger beroep in de zaak van



	[verdachte]

geboren te [geboorteplaats] (Colombia) op [geboortedag] 1988
	wonende te [adres]
	thans verblijvende in het huis van bewaring Het Schouw te Amsterdam 


tegen de beschikking van de rechtbank te Amsterdam van 16 maart 2015 houdende bevel tot zijn gevangenhouding en afwijzing van het verzoek tot schorsing van de voorlopige hechtenis.


De feiten en de rechtsgang 

Het hof heeft kennis genomen van de akte van de griffier van de rechtbank te Amsterdam van 18 maart 2015 waarbij namens de verdachte hoger beroep is ingesteld van voormelde beschikking van die rechtbank.
Het hof heeft gezien de beschikking waarvan beroep en heeft kennis genomen van de stukken betrekking hebbend op de voorlopige hechtenis van de verdachte en heeft gehoord de advocaat-generaal en de verdachte bijgestaan door diens raadsman mr. A. Rijkelijkhuizen. 
 


De beoordeling 

Het hof verenigt zich met de beschikking waarvan beroep en de gronden waarop deze berust. Op grond van het dossier stelt het hof vast dat de verdachte financiÃ«le problemen heeft geen dagbesteding heeft en alcohol en drugs gebruikt onder invloed waarvan hij kennelijk dit feit heeft begaan. Nu voor deze problemen nog geen oplossingen zijn gevonden is het hof van oordeel dat er sprake is van recidivegevaar. 
 

Mede gelet op hetgeen hierboven is overwogen is het hof van oordeel dat het belang dat de verdachte heeft bij zijn invrijheidstelling niet opweegt tegen de gewichtige redenen van maatschappelijke veiligheid die in het bevel tot zijn gevangenhouding zijn aangewezen welke ook thans nog grond geven tot voortduring van zijn vrijheidsbeneming. Het door de verdachte gedane verzoek tot schorsing van de voorlopige hechtenis wordt dan ook afgewezen.
 


De beslissing 

Het hof:
 

WIJST AF het beroep tegen de bestreden beschikking.
 

Deze beschikking is gegeven op 8 april 2015 in raadkamer van dit hof door
mr. F.A. Hartsuiker voorzitter
mrs. R.A.F. Gerding en L.I.M. van Bergen raadsheren
in tegenwoordigheid van mr. K.D.M. de Lange als griffier.
 

De advocaat-generaal bij dit gerechtshof brengt vorenstaande beschikking ter kennis van de verdachte.
Amsterdam 8 april 2015
de advocaat-generaal


