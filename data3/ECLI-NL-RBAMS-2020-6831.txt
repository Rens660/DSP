

RECHTBANK AMSTERDAM
Bestuursrecht 

zaaknummer: AMS 20/6350 
 
beslissing van de voorzieningenrechter in de zaak tussen

      [verzoekers]  te Diemen verzoekers
(gemachtigde: mr. I.A. Kamans) 

en
 

de burgemeester van Diemen verweerder
(gemachtigde: mr. J. Bakker).
 


Procesverloop 

Met het besluit van 26 november 2020 (het bestreden besluit) heeft verweerder aan verzoekers een last onder bestuursdwang opgelegd.
 

Verzoekers hebben hiertegen bezwaar gemaakt en de voorzieningenrechter verzocht om een voorlopige voorziening te treffen. Verder hebben verzoekers de voorzieningenrechter gevraagd een ordemaatregel te treffen.
 


Overwegingen 
1. Uit de stukken is gebleken dat de politie eenheid Amsterdam op 22 september 2020 in de woning van verzoekers aan [adres] (de woning) een grote hoeveelheid harddrugs een vuurwapen losse patronen een patroonhouder inclusief patronen en contant geld ter waarde van € 10.540- heeft aangetroffen. Verder is gebleken dat de voorlopige hechtenis van [naam] op 1 oktober 2020 is geschorst.  
2. Eerst met het bestreden besluit heeft verweerder een last onder bestuursdwang opgelegd die inhoudt dat als verzoekers de woning niet vóór 4 december 2020 12.00 uur sluiten of laten sluiten verweerder de woning met bestuursdwang zal sluiten voor een periode van drie maanden. 
3. De voorzieningenrechter is van oordeel dat verweerder gelet op het grote tijdsverloop tussen 22 september 2020 en 4 december 2020 onvoldoende/niet heeft onderbouwd waarom het bestreden besluit niet kan worden geschorst tot de datum waarop het verzoek om een voorlopige voorziening wordt behandeld namelijk op 17 december 2020 om 16.00 uur. De voorzieningenrechter wijst het verzoek om een ordemaatregel te treffen daarom toe. 
4. De voorzieningenrechter benadrukt dat deze beslissing geen juridisch inhoudelijke beoordeling is van het verzoek om een voorlopige voorziening en dus evenmin een oordeel is over de rechtmatigheid van het bestreden besluit. De voorzieningenrechter houdt iedere verdere beslissing aan met betrekking tot het verzoek. 


Beslissing 

De voorzieningenrechter:
 
- treft de ordemaatregel dat het bestreden besluit wordt geschorst tot en met de zitting van 17 december 2020 van de voorzieningenrechter;
- houdt iedere verdere beslissing aan met betrekking tot het verzoek om een voorlopige voorziening;
- bepaalt dat deze ordemaatregel vervalt indien het verzoek om een voorlopige voorziening wordt ingetrokken. 

Deze uitspraak is gegeven door mr. L.H. Waller voorzieningenrechter in aanwezigheid van mr. W. Niekel griffier. De beslissing is bekend gemaakt aan partijen op 2 december 2020.
 

griffier							voorzieningenrechter
 

Afschrift verzonden aan partijen op: 
 


Rechtsmiddel
Tegen deze uitspraak staat geen rechtsmiddel open. 

