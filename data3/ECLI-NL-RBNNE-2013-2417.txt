

RECHTBANK NOORD-NEDERLAND
Afdeling strafrecht 

Locatie Leeuwarden
 

parketnummer 17/885325-11
 


vonnis van de meervoudige kamer voor de behandeling van strafzaken d.d. 25 februari 2013 in de zaak van het openbaar ministerie tegen de verdachte

 



      [verdachte] 

geboren op [geboortedatum] te [geboorteplaats]
wonende te [adres].
 

De rechtbank heeft gelet op het ter terechtzitting gehouden onderzoek van 11 februari 2013.
Tegen de niet verschenen verdachte is verstek verleend.
 


Tenlastelegging
Aan verdachte is ten laste gelegd dat: 

1.
hij op verschillende tijdstippen althans enig tijdstip in de periode van 1
juni 2011 tot en met 16 juni 2011
te Heerenveen (althans) in de gemeente Heerenveen
tezamen en in vereniging met een ander of anderen althans alleen(telkens)
met het oogmerk van wederrechtelijke toe-eigening heeft weggenomen (een
hoeveelheid of hoeveelheden) (koper)dra(a)d(en) en/of (oud) ijzer en/of
kabels en/of plafonddelen en/of zes in elk geval één of meer kliko's in elk
geval enig goed (telkens) geheel of ten dele toebehorende aan de Gemeente
Heerenveen en/of [slachtoffer 1] in elk geval (telkens) aan een ander of anderen
dan aan verdachte en/of zijn mededader(s);
 

2.
hij op of omstreeks 17 juni 2011
te Heerenveen (althans) in de gemeente Heerenveen
tezamen en in vereniging met een ander of anderen althans alleen met het
oogmerk van wederrechtelijke toe-eigening heeft weggenomen (ongeveer) 75 meter
(koper)kabelin elk geval een hoeveelheid of hoeveelheden (koper)kabel in elk
geval enig goed (alles) geheel of ten dele toebehorende aan [slachtoffer 2]
in elk geval aan een ander of anderen dan aan verdachte en/of zijn
mededader(s) waarbij verdachte en/of zijn mededader(s) de/het weg te nemen
goed(eren) onder zijn/hun bereik heeft/hebben gebracht door middel van braak
verbreking en/of inklimming;
 

Subsidiair zo het vorenstaande niet mocht leiden tot schuldigverklaring van en
strafoplegging aan verdachte
 

hij op of omstreeks 17 juni 2011 te Heerenveen (althans) in de gemeente Heerenveen
ter uitvoering van het door verdachte voorgenomen misdrijf om tezamen en in vereniging met een ander of anderen althans alleen met het oogmerk van wederrechtelijke toe-eigening weg te nemen (ongeveer) 75 meter althans een hoeveelheid of hoeveelheden (koper)kabel geheel of ten dele toebehorende aan [slachtoffer 2] in elk geval aan een ander of anderen dan aan verdachte en/of zijn mededader(s) en zich daarbij die weg te nemen (koper)kabel onder zijn/hun bereik te brengen door middel van braak verbreking en/of inklimming met een of meer van zijn mededader(s) althans alleen door die (koper)kabel af te zagen van een kabelhaspel staande in de [straatnaam] aldaar terwijl de uitvoering van dat voorgenomen misdrijf niet is voltooid.
 

In de tenlastelegging voorkomende schrijffouten of kennelijke misslagen worden verbeterd gelezen. De verdachte is hierdoor niet in zijn belangen geschaad.
 


Vordering officier van justitie
De officier van justitie heeft ter terechtzitting gevorderd:

-
veroordeling voor het onder 1. en 2. primair ten laste gelegde;

-
oplegging van een werkstraf voor de duur van 120 uren subsidiair 60 dagen vervangende hechtenis waarvan 40 uren subsidiair 20 dagen vervangende hechtenis voorwaardelijk met een proeftijd van twee jaren;.




Beoordeling van het bewijs


Vrijspraak ten aanzien van feit 2. primair

De officier van justitie is van mening dat sprake is van een voltooide diefstal nu verdachte en zijn medeverdachte als heer en meester hebben gehandeld ten aanzien van de koperkabel. Zij acht het onder 2. primair ten laste gelegde wettig en overtuigend bewezen.
 

De rechtbank overweegt als volgt. Voor een veroordeling ter zake van (voltooide) diefstal van een aan een ander toebehorend goed is onder meer vereist dat de dader zich een zodanige feitelijke heerschappij over dat goed heeft verschaft dan wel dit zodanig aan de feitelijke heerschappij van de rechthebbende heeft onttrokken dat de wegneming van het goed als voltooid kan gelden. Uit de verklaringen van verdachte en medeverdachte blijkt dat zij grote stukken koperkabel hebben afgezaagd. Deze stukken waren gelet op hun omvang voor verdachten te groot om op dat moment te vervoeren lagen nog naast de haspel en waren niet weggesleept door verdachten. De rechtbank is van oordeel dat verdachten niet als heer en meester ten aanzien van de afgezaagde stukken koperkabel hebben gehandeld zodat geen sprake is van een voltooid delict. De rechtbank spreekt verdachte vrij van het onder 2. primair ten laste gelegde.  
De rechtbank is voorts van oordeel ten aanzien van het onder 2. subsidiair ten laste gelegde dat verdachte moet worden vrijgesproken van de ten laste gelegde braak nu het afzagen van stukken kabel samenvalt met de poging tot het wegnemen ervan en daaraan niet vooraf gaat. Daarom kan niet worden gesproken van het onder zijn bereik brengen van de kabel door middel van braak. 
 

De rechtbank past met betrekking tot de onder 1. en 2. subsidiair ten laste gelegde feiten de volgende bewijsmiddelen toe met inachtneming van het bepaalde in artikel 359 derde lid tweede volzin van het Wetboek van Strafvordering:
 


Feit 1.



1.
het in wettelijke vorm opgemaakte proces-verbaal nr. PL02R2 2011062789-17 d.d. 19 juni 2011 inhoudende de verklaring van verdachte;


2.
het in wettelijke vorm opgemaakte proces-verbaal van aangifte nr. PL02R2 2011063443-1 d.d. 20 juni 2011 inhoudende de verklaring van [slachtoffer 1]. 


Feit 2. subsidiair




1.
het in wettelijke vorm opgemaakte proces-verbaal nr. PL02R2 2011062789-17 d.d. 19 juni 2011 inhoudende de verklaring van verdachte;


2.
het in wettelijke vorm opgemaakte proces-verbaal van aangifte nr. PL02DH 2011062789-1 d.d. 21 juni 2011 inhoudende de verklaring van [naam].  



Bewezenverklaring
De rechtbank acht het onder 1. en 2. subsidiair ten laste gelegde bewezen met dien verstande dat:  

1.
hij op verschillende tijdstippen in de periode van 1 juni 2011 tot en met 16 juni 2011 te Heerenveen in de gemeente Heerenveen tezamen en in vereniging met een ander met het oogmerk van wederrechtelijke toe-eigening heeft weggenomen hoeveelheden koperdraad en oud ijzer en kabels en plafonddelen toebehorende aan de Gemeente Heerenveen.
 

2.

subsidiair
hij op 17 juni 2011 te Heerenveen in de gemeente Heerenveen ter uitvoering van het door verdachte voorgenomen misdrijf om tezamen en in vereniging met een ander met het oogmerk van wederrechtelijke toe-eigening weg te nemen ongeveer 75 meter koperkabel toebehorende aan [slachtoffer 2] door met zijn mededader die koperkabel af te zagen van een kabelhaspel staande in de [straatnaam] aldaar terwijl de uitvoering van dat voorgenomen misdrijf niet is voltooid.
 

De verdachte zal van het meer of anders ten laste gelegde worden vrijgesproken aangezien de rechtbank dat niet bewezen acht.
 



Strafbaarheid van het bewezenverklaarde
Het bewezenverklaarde levert op de misdrijven: 

1.
Diefstal door twee of meer verenigde personen meermalen gepleegd.


2.
subsidiair	Poging tot diefstal door twee of meer verenigde personen. 

Deze feiten zijn strafbaar nu geen omstandigheden aannemelijk zijn geworden die de strafbaarheid uitsluiten. 
 



Strafbaarheid van verdachte
De rechtbank acht verdachte strafbaar nu niet van enige strafuitsluitingsgrond is gebleken. 


Strafmotivering
De rechtbank neemt bij de bepaling van de hierna te vermelden strafsoort en strafmaat in aanmerking:  

-
de aard en de ernst van de gepleegde feiten; 

-
de omstandigheden waaronder deze zijn begaan;

-
de persoon van verdachte zoals daarvan ter terechtzitting is gebleken en deze naar voren komt uit het uittreksel uit de justitiële documentatie d.d. 16 januari 2013 en het reclasseringsadvies d.d. 2 oktober 2012;

-
de vordering van de officier van justitie.



Verdachte heeft zich schuldig gemaakt aan de diefstal van koperdraden oud ijzer kabels en plafonddelen uit een oud schoolgebouw dat werd gesloopt. Verdachte is volgens zijn medeverdachte ongeveer vijf keer in het oude schoolgebouw geweest om daar goederen weg te nemen. Daarnaast heeft hij zich schuldig gemaakt aan een poging tot diefstal van koper kabel vanaf de openbare weg. Daarbij hadden verdachte en zijn medeverdachte al stukken kabel van een katrol afgezaagd toen zij door de politie werden ontdekt. 
 

De reclassering heeft over verdachte gerapporteerd dat hij eerder is veroordeeld voor diefstallen en dat er sprake is van een delictpatroon. Verdachte heeft schulden en staat onder curatele. De reclassering schat in dat het middelengebruik van verdachte thans niet als zorgwekkend hoeft te worden beschouwd maar spreekt wel van een wankel evenwicht nu de indruk bestaat dat verdachte zijn drugs- en alcoholgebruik onderschat. Wanneer verdachte geld tekort komt en de verleiding daar is heeft hij moeite zich kritisch op te stellen en zich binnen de wettelijke kaders te handhaven. De reclassering schat het recidiverisico als hoog in en adviseert een gedeeltelijk voorwaardelijke werkstraf op te leggen zonder reclasseringstoezicht.
 

De rechtbank neemt dit advies deels over. Aangezien verdachte in het verleden meerdere keren is veroordeeld voor vermogensdelicten en de reclassering het recidivegevaar als hoog in schat zal de rechtbank aan verdachte een hogere straf opleggen dan geëist. De rechtbank zal verdachte veroordelen tot een onvoorwaardelijke werkstraf en een voorwaardelijke gevangenisstraf met een proeftijd van twee jaar. De rechtbank hoopt hiermee het recidivegevaar voldoende te hebben ingedamd.
 


Toepassing van wetsartikelen
De rechtbank heeft gelet op de artikelen 14a 14b 14c 22c 22d 45 57 en 311 van het Wetboek van Strafrecht zoals deze artikelen golden ten tijde van het bewezenverklaarde.  


DE UITSPRAAK VAN DE RECHTBANK LUIDT RECHTDOENDE: 

Verklaart niet bewezen hetgeen verdachte onder 2. primair is ten laste gelegd en spreekt verdachte daarvan vrij. 
 

Verklaart het onder 1. en 2. subsidiair ten laste gelegde bewezen te kwalificeren en strafbaar in voege als voormeld en verdachte deswege strafbaar.
 

Veroordeelt verdachte te dier zake tot:
 

Een werkstraf bestaande uit het verrichten van 100 uren onbetaalde arbeid.
 

Beveelt dat voor het geval de veroordeelde de werkstraf niet naar behoren verricht vervangende hechtenis voor de duur van 50 dagen zal worden toegepast.
 

Beveelt dat de tijd door de veroordeelde vóór de tenuitvoerlegging van deze uitspraak in verzekering doorgebracht bij de uitvoering van de opgelegde werkstraf geheel in mindering zal worden gebracht naar de maatstaf van 2 uren per dag inverzekeringstelling.
 

Een gevangenisstraf voor de duur van 2 maanden. 
 

Bepaalt dat deze gevangenisstraf niet zal worden tenuitvoergelegd tenzij de rechter later anders mocht gelasten op grond dat de veroordeelde zich voor het einde van een proeftijd welke hierbij wordt vastgesteld op twee jaren aan een strafbaar feit heeft schuldig gemaakt. 
 

Verklaart niet bewezen hetgeen aan verdachte meer of anders is ten laste gelegd dan het bewezenverklaarde en spreekt verdachte daarvan vrij. 
 

Dit vonnis is gewezen door mr. M.R. de Vries voorzitter mr. W.S. Sikkema en mr. N.A. Vlietstra rechters bijgestaan door mr. L.S. Gosselaar griffier en uitgesproken ter openbare terechtzitting van deze rechtbank op 25 februari 2013.
 



w.g.


De Vries


VOOR EENSLUIDEND AFSCHRIFT



 


Sikkema


de griffier van de rechtbank Noord-Nederland



 


Vlietstra


locatie Leeuwarden



 


Gosselaar

 





RECHTBANK NOORD-NEDERLAND
Afdeling strafrecht 

Locatie Leeuwarden
 

parketnummer 17/885325-11
 


proces-verbaal van de in het openbaar gehouden terechtzitting van de meervoudige strafkamer in bovengenoemde rechtbank op 11 februari 2013

 

Tegenwoordig:
mr. M.R. de Vries voorzitter
mr. W.S. Sikkema en mr. N.A. Vlietstra rechters
mr. C. de Groot officier van justitie en
mr. L.S. Gosselaar griffier.
 

De voorzitter doet de zaak tegen na te noemen verdachte uitroepen.
 

De verdachte genaamd:
 



      [verdachte]
    

geboren op [geboortedatum] te [geboorteplaats]
wonende te [adres]
 

is niet ter terechtzitting verschenen.
 

…..
 

De voorzitter verklaart het onderzoek gesloten en deelt mede dat volgens de beslissing van de rechtbank de uitspraak zal plaatsvinden ter terechtzitting van 25 februari 2013 te 13:30 uur.
 

Waarvan proces-verbaal vastgesteld en ondertekend door de voorzitter en de griffier.
 

