

Parketnummer: 10/661317-06
Datum uitspraak: 19 februari 2007
Tegenspraak 
 
VONNIS 
van de RECHTBANK ROTTERDAM meervoudige kamer voor strafzaken in de zaak tegen de verdachte: 
[verdachte] 

geboren op [geboortedatum] 1980 te [geboorteplaats] (Ierland) 
zonder vaste woon- of verblijfplaats hier te lande
ten tijde van het onderzoek op de terechtzitting preventief gedetineerd in de P.I. Rijnmond Huis van Bewaring De Schie te Rotterdam
raadsman mr. J.L.A.M. le Cocq d'Armandville advocaat te Rotterdam.
 

ONDERZOEK OP DE TERECHTZITTING
Het onderzoek op de terechtzitting heeft plaatsgevonden op 05 februari 2007.
 

TENLASTELEGGING
Aan de verdachte is ten laste gelegd hetgeen is vermeld in de dagvaarding. Van de dagvaarding is een kopie aangeduid als A1 tot en met A3 als bijlage aan dit vonnis gehecht. Deze bijlage maakt deel uit van dit vonnis.
 

EIS OFFICIER VAN JUSTITIE
De officier van justitie mr. Horstink heeft gerequireerd tot: 
- bewezenverklaring van het onder 1 2 en 3 ten laste gelegde;
- veroordeling van de verdachte tot een gevangenisstraf voor de duur van 42 maanden met aftrek van voorarrest. 
 

VRIJSPRAAK
Het onder 1 2 en 3 telastegelegde is niet wettig en overtuigend bewezen zodat de verdachte daarvan dient te worden vrijgesproken.
 
De in de te laste legging bedoelde 69 kg heroïne vuurwapens onderdelen van vuurwapens en munitie zijn aangetroffen in de kruipruimte van een woning waar de verdachte sedert  enige dagen verblijf hield. Voor bewezenverklaring van het telastegelegde voorhanden of aanwezig hebben van deze voorwerpen is in ieder geval vereist dat de verdachte zich min of meer bewust moet zijn geweest van die aanwezigheid. Gelet op de bergplaats is tegenover de ontkenning door de verdachte zijn enkele verblijf in de woning in de periode voorafgaande aan en op het moment dat de drugs vuurwapens etc. werden aangetroffen onvoldoende om die bewustheid aan te nemen. Dit klemt te meer nu in de betreffende periode de woning niet alleen door de verdachte werd gebruikt doch ook door anderen onder wie degene aan wie de woning door de (onder)huurder ter beschikking was gesteld en deze persoon toen hij over deze kwestie als verdachte werd gehoord op een aantal punten wisselende en/of onjuiste verklaringen heeft afgelegd.  

Met betrekking tot de op een patroonhouder en op een van de inbeslaggenomen pistolen aangetroffen DNA-sporen van de verdachte kan niet worden uitgesloten dat deze sporen zoals namens de verdachte is aangevoerd door middel van zgn. indirecte overdracht d.w.z. via een andere persoon op die voorwerpen terecht zijn gekomen. Daarbij is mede in aanmerking genomen dat zich op het pistool ook DNA-sporen van ten minste twee andere personen bevonden terwijl ook op de patroonhouder DNA-materiaal zij het zwak aanwezig van een andere persoon is geconstateerd. 
Bij de - zoals in casu niet uitgesloten - mogelijkheid van indirecte overdracht dient bij het interpreteren van de resultaten van het DNA-onderzoek bijzondere zorgvuldigheid en voorzichtigheid te worden betracht. Op basis daarvan kan in ieder geval niet zonder meer worden aangenomen dat de verdachte bedoelde voorwerpen in handen heeft gehad.
 
Ook uit de inhoud van de afgeluisterde telefoongesprekken blijkt onvoldoende van betrokkenheid van de verdachte bij de tenlastegelegde feiten nog daargelaten dat de verdachte heeft ontkend die gesprekken te hebben gevoerd.  Tijdens de gesprekken wordt weliswaar gesproken over "wit" "bruin" "snuffelspullen" en  "witte rockies" etc. doch enkel daaruit kan onvoldoende worden afgeleid dat er enig verband bestaat tussen die gesprekken en de aangetroffen wapens en drugs. Enige andere aanwijzing daarvoor ontbreekt.  
Gelet op het vorenstaande en bij gebreke van ander bewijsmateriaal waartoe -anders dan door de officier van justitie naar voren is gebracht- niet kan worden gerekend het feit dat de verdachte gebruik heeft gemaakt van zijn zwijgrecht dient de verdachte te worden vrijgesproken van het telastegelegde voor zover betrekking hebbend op de in de kruipruimte aangetroffen heroïne vuurwapens wapenonderdelen en munitie. 
Voor zover de te laste legging betrekking heeft op de in de woning gevonden rol met 486 gram cocaïne en twee plastic zakje met  596 gram heroïne dient eveneens vrijspraak te volgen. Het zakje met heroïne is aangetroffen in een pot op de kachelschouw in de woonkamer. De rol met cocaïne werd aangetroffen op de tv-kast eveneens in de woonkamer. Gelet op de ontkenning door de verdachte het feit dat de woning niet alleen bij hem in gebruik was de niet-zichtbare plaats waar de heroïne werd bewaard en het feit dat ten aanzien van de gevonden rol met cocaïne geen foto's en/of een duidelijke beschrijving beschikbaar is van de plek waar deze werd gevonden wordt ook met betrekking tot deze drugs onvoldoende bewezen geacht dat de verdachte van de aanwezigheid daarvan op de hoogte was. 

BESLISSING
De rechtbank:
verklaart niet bewezen dat de verdachte de onder 1 2 en 3 ten laste gelegde feiten heeft begaan en spreekt de verdachte daarvan vrij.
 

Dit vonnis is gewezen door:
mr. Asscheman-Versluis voorzitter
en mrs. Van 't Hul en De Knoop rechters
in tegenwoordigheid van mr. Broersma griffier
en uitgesproken op de openbare terechtzitting van deze rechtbank op 19 februari 2007.
 
De oudste rechter is buiten staat dit vonnis mede te ondertekenen.
