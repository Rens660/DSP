

Beschikking van 11 december 2018
behorend bij EJ. nr. AUA201802082 


GERECHT IN EERSTE AANLEG VAN ARUBA

 

BESCHIKKING
 

op het verzoek van:
 


[NAAM VERZOEKER]
wonende in Aruba 
VERZOEK
gemachtigde: de advocaat mr. G.L. Griffith 
 

om ondercuratelestelling van:
 


[NAAM VERWEERDER]
wonende in Aruba [ADRES]
VERWEERDER hierna ook te noemen: [VERWEERDER]
procederend in persoon. 
 

Belanghebbende:

[NAAM MOEDER] de moeder. 
 



1 DE PROCEDURE
De procedure blijkt uit:
- het verzoekschrift ingediend op 12 juli 2018; 
- de producties zijdens verzoeker ingediend op 24 oktober 2018;
- de griffiersaantekeningen van de mondelinge behandeling van 30 oktober 2018 waarbij aanwezig waren verzoeker in persoon en bijgestaan door zijn gemachtigde en [VERWEERDER] in persoon. 
De uitspraak is  



2 HET VERZOEK

Het verzoek strekt ertoe dat [VERWEERDER] onder curatele wordt gesteld met benoeming van verzoeker tot  curat en met bevel tot zijn plaatsing in het rehabilitatiecentrum Centro di Motivacion voor de duur van één jaar. Daartoe wordt - kort samengevat - gesteld dat [VERWEERDER] wegens drankmisbruik en gewoonte van misbruik van verdovende en/of stimulerende middelen zijn belangen niet behoorlijk kan waarnemen en zijn eigen veiligheid alsmede die van anderen in gevaar brengt.  

3. DE BEOORDELING



3.1
Het verzoek is gegrond op artikel 1:378 lid 1 en onder sub a van het Burgerlijk Wetboek van Aruba (BWA). Ingevolge deze bepaling kan de rechter een meerderjarige onder curatele stellen wegens een geestelijke stoornis waardoor de gestoorde al dan niet met tussenpozen niet in staat is of bemoeilijkt wordt zijn belangen behoorlijk waar te nemen. 


3.2

Uit de door verzoeker overgelegde stukken blijkt dat [VERWEERDER] lijdt aan een bipolaire stoornis. [VERWEERDER] krijgt daarvoor medicatie voorgeschreven. Verder heeft verzoeker aangevoerd dat [VERWEERDER] verslaafd is aan drank en/of verdovende middelen. [VERWEERDER] heeft bevestigd verslaafd te zijn aan marihuana en dat hij kan stoppen. [VERWEERDER] ontkent dat hij alcoholische drank tot zich neemt.
Uit de overgelegde aangifte en krantenartikel blijkt dat [VERWEERDER] in het openbaar agressief gedrag heeft vertoond. 
 


3.3
Bij vonnis in kort geding van dit gerecht van 27 juli 2018 (K.G. AUA201802092) is de vastzetting en voorlopige opname van [VERWEERDER] in het Centro di Motivacion ter verpleging en/of behandeling bevolen. Ter zititng heeft [VERWEERDER] verklaard dat de behandeling in Centro di Motivacion zijn leven verbeterd heeft. [NAAM AMBTENAAR VAN CENTRO DI MOTICACION] van Centro di Motivacion heeft desgevraagd aangegeven dat de behandeling nog zes maanden nodig is en zij geen vertrouwen heeft dat [VERWEERDER] de behandeling op vrijwillige basis zal voortzetten. 


3.4
Aan de hand van de verstrekte informatie acht het gerecht voldoende aannemelijk dat [VERWEERDER] mede door drankmisbruik en/of gewoonte van misbruik van verdovende middelen in het openbaar herhaaldelijk aanstoot geeft of zijn eigen veiligheid of die van anderen in gevaar brengt. Het gerecht acht niet aannemelijk dat [VERWEERDER] zonder hulp van zijn verslaving kan komen of op vrijwillige basis zijn verblijf in Centro di Motivacion zal voortzetten. Het gerecht is gelet op het vorenstaande dan ook van oordeel dat het verzoek tot ondercuratelestelling van [VERWEERDER] voor toewijzing vatbaar is. 


3.5
Benoeming van na te melden persoon tot curator strookt het meest met de belangen van [VERWEERDER].  


3.6
Ingevolge artikel 1:387 lid 1 BWA heeft de rechter het vermogen om de persoon die uit gewoonte van misbruik van verdovende of stimulerende middelen onder curatele is gesteld hetzij tegelijk met deze voorziening uiterlijk voor één jaar ter verpleging in een inrichting te doen plaatsen ingeval is gebleken dat hij in het openbaar herhaaldelijk aanstoot geeft of zijn eigen veiligheid of die van anderen in gevaar brengt. Gezien  gedragingen en  gebrek aan ziektebesef is een gedwongen plaatsing geïndiceerd. Het gerecht zal dit ook toewijzen voor de duur van één jaar met aftrek van de periode die [VERWEERDER] al in Centro di Motivacion heeft gezeten.  


3.7

De curator dient ingevolge artikel 1:386 lid 1 van het Burgerlijk Wetboek (BW) in samenhang met artikel 1:338 BW binnen acht weken na aanvang van zijn taak als curator een schriftelijke opgave ter griffie van dit gerecht te doen van de bij het begin van de curatele aanwezige gerede gelden effecten aan toonder en spaarbankboekjes. 
De curator dient voorts binnen acht maanden na aanvang van zijn taak als curator ter bevestiging van zijn deugdelijkheid een door hem ondertekende boedelbeschrijving bij de griffie van dit gerecht in te dienen. In de boedelbeschrijving is begrepen opgave van de wijzigingen in de samenstelling van het vermogen tot het ogenblik dat zij wordt opgemaakt. 
De curator dient ingevolge artikel 1:386 lid 1 BW in samenhang met artikel 1:359 lid 1 BW jaarlijks een rekening van zijn bewind over de goederen van de onder curatele gestelde ter griffie van dit gerecht in te dienen voor het eerst uiterlijk op 1 juni 2019. 
 




4 DE BESLISSING
Het gerecht: 

stelt [NAAM VERWEERDER] geboren op [GEBOORTEDATUM VERWEERDER] 1990  in Colombia onder curatele
 

benoemt over de onder curatele gestelde tot curat [NAAM VERZOEKER] geboren op [GEBOORTEDATUM VERZOEKER] 1962 in Aruba en wonende in Aruba
 

beveelt de plaatsing in het rehabilitatiecentrum Centro di Motivacion ter verpleging en/of behandeling voor de duur van één jaar met aftrek van de periode die [VERWEERDER] al heeft gezeten
 

bepaalt dat deze uitspraak vanwege curat binnen 10 dagen nadat deze ten uitvoer kan worden gelegd wordt geplaatst in de Landscourant van Aruba alsmede in de dagbladen “DIARIO” en “AMIGOE”.
 

Deze beschikking is gegeven door mr. M. Soffers rechter in dit gerecht ter terechtzitting van dinsdag 11 december 2018 in tegenwoordigheid van de griffier.
 

 

