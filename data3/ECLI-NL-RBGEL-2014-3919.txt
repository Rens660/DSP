



RECHTBANK GELDERLAND

 

Team strafrecht
 

Zittingsplaats Arnhem
 

Promis II
 

Parketnummer	 : 05/901156-12
Datum zitting	 : 25 april 2013 12 juni 2014
Datum uitspraak	 : 26 juni 2014
 


TEGENSPRAAK

 

Vonnis van de meervoudige kamer in de zaak van
 


de officier van justitie bij het arrondissementsparket Oost-Nederland

 

tegen
 

naam		: [verdachte]
geboren op	: [geboortedatum] te [geboorteplaats]
adres		: [adres]
plaats		: [woonplaats]
 

raadsman	: mr. J.A. Schadd advocaat te Arnhem.




1 De inhoud van de tenlastelegging 

Aan verdachte is ten laste gelegd dat:
 

1. 
 


primair

hij op of omstreeks 26 juli 2012 te Horssen gemeente Druten en/of te Arnhem 
althans in Nederland tezamen en in vereniging met een ander of anderen 
althans alleen met het oogmerk van wederrechtelijke toeëigening heeft/hebben 
weggenomen uit een kluis (ongeveer) 36.000 Euro althans een hoeveelheid geld 
en/of een hoeveelheid sieraden en/of een mobiele telefoon in elk geval 
enig(e) goed(eren) geheel of ten dele toebehorende aan [benadeelde 1] en/of 

        [benadeelde 2] in elk geval aan een ander of anderen dan aan verdachte en/of zijn 
mededader(s) welke diefstal werd voorafgegaan en/of vergezeld en/of gevolgd 
van geweld en/of bedreiging met geweld tegen die [benadeelde 1] gepleegd met 
het oogmerk om die diefstal voor te bereiden en/of gemakkelijk te maken en/of 
om bij betrapping op heterdaad aan zichzelf en/of aan zijn mededader(s) hetzij 
de vlucht mogelijk te maken hetzij het bezit van het gestolene te verzekeren 
welk geweld en/of welke bedreiging met geweld hierin bestond(en) -zakelijk 
weergegeven- dat verdachte en/of verdachtes mededader(s) die [benadeelde 1] 
heeft/hebben gestompt en/of geslagen en/of tegen die [benadeelde 1] heeft/hebben gezegd 
dat hij moest betalen geld veel geld en/of in de videotheek van die [benadeelde 1] 
goederen heeft/hebben vernield en/of omgegooid en/of een (vuur)wapen op/tegen 
het hoofd van die [benadeelde 1] heeft/hebben gezet en/of heeft/hebben gezegd dat als 
hij niet snel geld zou geven hij eerst zou worden verkracht en dan dood worden 
gemaakt en/of (vervolgens) die [benadeelde 1] heeft/hebben vastgepakt en/of in een auto 
heeft/hebben geduwd althans gedwongen en/of die [benadeelde 1] heeft/hebben gedwongen 
om met zijn auto naar Horssen te rijden en/of in de auto die [benadeelde 1] die reed 
een of meerdere malen heeft/hebben gestompt en/of geslagen en/of de auto van 
die [benadeelde 1] met een andere auto achterna is/zijn gereden en/of in de woning van 
die [benadeelde 1] die [benadeelde 1] een mes op de keel heeft/hebben gezet en/of tegen die 

        [benadeelde 1] heeft/hebben gezegd dat er wel geld in de kluis moest zitten anders zou 
het verkeerd met hem aflopen en/of met een slijptol en/of (ander) gereedschap 
die kluis heeft/hebben opengebroken althans geforceerd; 
 

althans indien het vorenstaande onder 1 niet tot een veroordeling leidt:
 


subsidiair

I 
hij op of omstreeks 26 juli 2012 te Arnhem en/of te Horssen gemeente 
Druten althans in Nederland tezamen en in vereniging met een ander of 
anderen althans alleen opzettelijk [benadeelde 1] wederrechtelijk van de 
vrijheid heeft beroofd en/of beroofd gehouden hierin bestaande dat verdachte 
en/of verdachtes mededader(s) opzettelijk voornoemde persoon wederrechtelijk 
heeft/hebben gestompt en/of geslagen en/of in zijn auto heeft/hebben gezet 
en/of geduwd en/of gehouden en/of heeft/hebben gedwongen om met die auto te 
rijden van Arnhem naar Horssen en/of die [benadeelde 1] heeft/hebben gedwongen in de 
woning aan de [straat] te blijven en/of vast te houden; 
 

II 
hij op of omstreeks 26 juli 2012 te Horssen gemeente Druten en/of te Arnhem 
tezamen en in vereniging met een ander of anderen althans alleen met het 
oogmerk van wederrechtelijke toeëigening heeft/hebben weggenomen uit een kluis 
(ongeveer) 36.000 Euro althans een hoeveelheid geld en/of een hoeveelheid 
sieraden en/of een mobiele telefoon in elk geval enig(e) goed(eren) geheel 
of ten dele toebehorende aan [benadeelde 1] en/of [benadeelde 2] in elk geval aan 
een ander of anderen dan aan verdachte en/of zijn mededader(s) waarbij 
verdachten zich de toegang tot die kluis heeft/hebben verschaft door middel 
van braak/verbreking van die kluis met een slijptol en/of koevoet en/of 
beitel althans met gereedschap; 
 

III 
hij op meerdere tijdstippen op of omstreeks 26 juli 2012 te Arnhem en/of te 
Horssen gemeente Druten tezamen en in vereniging met een ander of anderen 
althans alleen (telkens) [benadeelde 1] heeft/hebben bedreigd met enig misdrijf 
tegen het leven gericht en/of met verkrachting door toen en daar opzettelijk 
een (vuur)wapen op die [benadeelde 1] te richten en/of dat wapen op/tegen het hoofd van 
die [benadeelde 1] te zetten en/of te zeggen dat als hij niet snel geld zou geven hij 
eerst zou worden verkracht en dan dood zou worden gemaakt en/of een mes 
op/tegen de keel van die [benadeelde 1] te zetten; 
 

IV 
hij op een of meer tijdstippen of omstreeks 26 juli 2012 te Horssen gemeente 
Druten en/of te Arnhem althans in Nederland tezamen en in vereniging met een 
ander of anderen althans alleen (telkens) opzettelijk mishandelend [benadeelde 1]
 heeft/hebben gestompt en/of geslagen waardoor deze (telkens) werd 
gewond en/of pijn ondervond.
 



2 Het onderzoek ter terechtzitting 

De zaak is laatstelijk op 12 juni 2014 ter terechtzitting onderzocht. Daarbij is verdachte verschenen. Verdachte is bijgestaan door mr. J.A. Schadd advocaat te Arnhem.
 

Ter zitting zijn verschenen de benadeelde partijen [benadeelde 1] en [benadeelde 2]. Zij zijn bijgestaan door mr. C.A.M.H. Vink. 
 

De officier van justitie mr. A.M. Vloedbeld heeft gerekwireerd. Zij heeft gevorderd dat verdachte ten aanzien van het subsidiair onder II tenlastegelegde wordt veroordeeld tot een gevangenisstraf voor de duur van 2 maanden met aftrek van de tijd die verdachte in voorlopige hechtenis heeft doorgebracht.
 

Verdachte en zijn raadsman hebben het woord ter verdediging gevoerd.
 



3 De beslissing inzake het bewijs 


Het standpunt van de officier van justitie 

De officier van justitie heeft geëist dat verdachte wordt vrij gesproken van het primair en het subsidiair onder I III en IV tenlastegelegde nu de overtuiging voor de duiding van het wettig bewijs ontbreekt. Zij merkt in dat kader op dat naast de verklaring van aangever [benadeelde 1] de alternatieve lezing van verdachte evengoed past bij de bewijsmiddelen en dat overig voldoende bewijs ontbreekt. Voorts is zij van mening dat de verklaring van aangever dat er jegens hem geweld is gebruikt wordt ondersteund door bewijsmiddelen maar dat niet vastgesteld kan worden dat dit geweld is toegepast door verdachte en/of zijn medeverdachten. 
De officier van justitie is van mening dat het subsidiair onder II tenlastegelegde dat ziet op het wegnemen van geld sieraden en een mobiele telefoon uit de kluis in de woning te Horssen met uitzondering van het wegnemen van sieraden en een mobiele telefoon wettig en overtuigend kan worden bewezen. Zij wijst in dat verband op de alternatieve lezing van verdachte die op belangrijke punten overeen komt met de verklaring van aangever [benadeelde 1] en op de verklaringen van getuigen [getuige 1] [getuige 2] en [getuige 3]. Voorts wijst zij op telefoongegevens relevante gegevens met betrekking tot het vrijwel tegelijkertijd signaleren van de auto van aangever [benadeelde 1] en de Volkswagen Golf op naam van de vader van medeverdachte [medeverdachte 1] en de aangetroffen DNA- en dactyloscopische sporen van verdachte en medeverdachten [medeverdachte 2] en [medeverdachte 3]. 
 


Het standpunt van de verdediging

De raadsman heeft betoogd dat de aan zijn cliënt tenlastegelegde feiten niet wettig en overtuigend bewezen kunnen worden en dat zijn cliënt om die reden integraal dient te worden vrijgesproken. Hij wijst in dit verband op de wisselende verklaring van aangever met daar tegenover de verklaring van zijn cliënt inhoudende een alternatieve lezing van de gebeurtenissen op 26 juli 2012. Volgens de raadsman is de lezing van zijn cliënt aannemelijker geworden nu deze wordt ondersteund door de verklaringen van getuigen [getuige 4] en [getuige 5] terwijl daarentegen de verklaring van aangever gelet op zijn bij de rechter-commissaris afgelegde verklaring onaannemelijker is geworden. Naast de verklaring van aangever is er onvoldoende steunbewijs in het dossier aanwezig. Gelet daarop is ook niet vast te stellen dat het bij de aangever geconstateerde letsel is veroorzaakt door zijn cliënt. Ten aanzien van het subsidiair onder II tenlastegelegde merkt de raadsman op dat uit het dossier niet volgt dat zijn cliënt wist dat het huis en de daarin aanwezige kluis eigendom waren van de vader van aangever [benadeelde 1] de heer [benadeelde 2]. Uit de mededeling van aangever ‘dat hij niet wil dat zijn vader ervan af weet’ is niet zonder meer af te leiden dat de kluis niet van aangever [benadeelde 1] was. Dit maakt dat opzet op de wederrechtelijkheid niet kan worden bewezen. Derhalve dient vrijspraak te volgen.  
 


De beoordeling door de rechtbank 

De rechtbank acht niet wettig en overtuigend bewezen dat verdachte zich schuldig heeft gemaakt aan het tenlastegelegde. 
Aangever [benadeelde 1] heeft –voor zover in dit verband van belang- verklaard dat verdachte hem benaderde voor een drugsdeal. Naar eigen zeggen besloot aangever uit angst voor verdachte mee te werken. Op 26 juli 2012 bracht verdachte een tas met drugs naar de videotheek [bedrijf] waar [benadeelde 1] op dat moment eigenaar van was. [benadeelde 1] moest verdachte bellen als de tas was opgehaald. Verdachte zou de tas met geld dan komen halen. Later die dag werd de tas met hasj door twee mannen opgehaald. Toen [benadeelde 1] de deur voor hen wilde openen omdat zij een geldtelmachine uit de auto wilden pakken werd een vuurwapen op het hoofd van [benadeelde 1] gezet. [benadeelde 1] schrok opende de deur en de twee mannen vluchtten de videotheek uit zonder een tas met geld achter te laten. Nadat [benadeelde 1] verdachte gebeld had over hetgeen zojuist was voorgevallen kwam hij met drie andere mannen van vermoedelijk Marokkaanse komaf de videotheek binnen. Zij wilden geld zien en mishandelden [benadeelde 1] en bedreigden hem door middel van woorden en het gebruik van een vuurwapen. [benadeelde 1] werd gedwongen om geld te halen en toen hij vertelde dat er geld lag in Horssen moest hij in zijn auto onder schot naar Horssen rijden. 
Verdachte heeft ten overstaan van de rechter-commissaris een alternatief scenario geschetst. Hij verklaarde – voor zover in dit verband van belang – dat hij lid is van videotheek [bedrijf] en dat hij bevriend was geraakt met de eigenaar [benadeelde 1]. Op een gegeven moment werd hij door [benadeelde 1] benaderd met de vraag of hij iemand wist die hasj kon leveren voor een klant van [benadeelde 1]. Verdachte besloot uiteindelijk mee te werken regelde desgevraagd een kilo hasj en bracht samen met een ander de hasj in een tas naar [benadeelde 1]. [benadeelde 1] zei hem dat hij zou bellen als de deal rond was. Enige tijd later belde [benadeelde 1] in paniek naar verdachte om te zeggen dat het mis was gegaan. Verdachte had inmiddels vrienden opgepikt en reed terug naar de videotheek waar hij samen met een vriend uitstapte. De twee andere vrienden bleven in de auto. In de videotheek trof verdachte een aangeslagen [benadeelde 1] aan. [benadeelde 1]’ t-shirt zat onder het bloed en ook zijn neus was wat bebloed. Verdachte en zijn vriend kregen een discussie over waar het geld bleef waarop [benadeelde 1] zei dat hij thuis zijn kleding ging wisselen en dat als verdachte mee ging hij het geld die dag nog zou krijgen. Verdachte zei dat het geld nog even kon wachten maar [benadeelde 1] stond erop. Daarop is verdachte met zijn vriend bij [benadeelde 1] in de auto gestapt en naar de woning in Horssen gereden. De andere vrienden reden achter hen aan. 
 

Op enkele punten komen beide verklaringen overeen. Zij verschillen echter ten opzichte van de vraag of er wel of geen geweld bedreiging en dwang is toegepast vanaf het moment dat verdachte na telefonisch contact met [benadeelde 1] terugkeerde naar de videotheek. De lezing van verdachte wordt ondersteund door getuigenverklaringen van [getuige 4] en [getuige 5] en wordt behoudens de verklaring van aangever niet door enig bewijsmiddel weersproken. Dat maakt dat de lezing plausibel kan zijn. De lezing is daarmee naar het oordeel van de rechtbank een serieus alternatief geworden dat evengoed bij de bewijsmiddelen past als de lezing van aangever [benadeelde 1]. De rechtbank is voorts van oordeel dat overig voldoende ondersteunend bewijs voor de verklaring van aangever ontbreekt. Dit maakt dat niet buiten redelijke twijfel kan worden vastgesteld dat het bij aangever geconstateerde letsel door toedoen van verdachte of één of meerdere medeverdachten is veroorzaakt. Naar het oordeel van de rechtbank is voorts niet buiten redelijke twijfel vast te stellen dat aangever door verdachte en/of zijn medeverdachten is bedreigd en onder dwang naar de woning in Horssen is gereden. Om die reden zal de rechtbank verdachte vrij spreken van het primair en het subsidiair onder I III en IV tenlastegelegde. 
 

Ter zake van het onder II van het subsidiair tenlastegelegde overweegt de rechtbank dat nu niet aannemelijk is geworden dat aangever is gedwongen door verdachte en/of medeverdachten niet kan worden uitgesloten dat verdachte en/of  medeverdachten de kluis met toestemming van aangever hebben geopend. Het enkele openbreken van een kluis noch de enkele wetenschap dat aangever mogelijk de verzekering wilde oplichten is dan ook voldoende om het opzet van verdachte op de wederrechtelijkheid aan te nemen. Immers indien verdachte de kluis heeft opengebroken en de inhoud hiervan heeft gepakt met toestemming van de eigenaar van de kluis (en de inhoud) is er geen sprake van wederrechtelijke toe-eigening. De verklaring van verdachte dat aangever zou hebben gezegd “Ik wil niet dat mijn vader hier vanaf weet” is zonder nader ondersteunend bewijs onvoldoende om aan te nemen dat verdachte op de hoogte was dan wel bewust de aanmerkelijke kans aanvaardde dat de kluis en de inhoud daarvan toebehoorden aan de vader van verdachte. Er is immers niet gebleken dat verdachte wist dat hij en zijn medeverdachten zich in de woning van de vader van aangever bevonden.   
Nu het opzet van verdachte op de wederrechtelijkheid niet wettig en overtuigend is bewezen dient verdachte eveneens van het onder II van het subsidiair tenlastegelegde te worden vrijgesproken.
 


4. 	De beoordeling van de civiele vordering(en) alsmede de gevorderde oplegging van de schadevergoedingsmaatregel

 

In het strafgeding hebben zich als benadeelde partijen gevoegd dhr. [benadeelde 1] en dhr. [benadeelde 2]. Zij vorderen respectievelijk € 6.750-- aan immateriële schade en € 41.60610 aan materiële schade. 
 

De rechtbank zal verdachte vrijspreken van het tenlastegelegde. Zij zal daarom de benadeelde partijen niet-ontvankelijk verklaren in hun vorderingen omdat de gestelde schade niet rechtstreeks is toegebracht door enig bewezenverklaard feit.
 



5 De beslissing 


Verklaart niet wettig en overtuigend bewezen dat verdachte het tenlastegelegde heeft begaan en spreekt verdachte daarom vrij van het tenlastegelegde. 
 


De beslissing op de vordering van de benadeelde partij [benadeelde 1].

 

Verklaart de benadeelde partij niet-ontvankelijk in de vordering.
 


De beslissing op de vordering van de benadeelde partij [benadeelde 2].

 

Verklaart de benadeelde partij niet-ontvankelijk in de vordering.
 

Aldus gewezen door:
mr. W.A. Holland (voorzitter) mr. J.M. Klep en mr. D.R. Sonneveldt rechters
in tegenwoordigheid van mr. J.M.B. Moll van Charante en mr. M. Kolkman griffiers
 

en uitgesproken ter openbare terechtzitting van deze rechtbank op 26 juni 2014.
 

mr. W.A. Holland is buiten staat dit vonnis mede te ondertekenen. 


