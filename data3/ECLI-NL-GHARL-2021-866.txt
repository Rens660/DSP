
Afdeling strafrecht

Parketnummer:	21-006665-19 
Uitspraak d.d.:	29 januari 2021
TEGENSPRAAK



Arrest van de meervoudige kamer voor strafzaken van het gerechtshof ArnhemLeeuwarden zittingsplaats Arnhem
gewezen op het hoger beroep ingesteld tegen het vonnis van de rechtbank Gelderland van 20 december 2019 met parketnummer 05-881013-19 in de strafzaak tegen



      [verdachte] 

geboren te [geboorteplaats] (Suriname) op [geboortedag] 1975
wonende te [woonplaats] .
 


Het hoger beroep 

De verdachte heeft tegen het hiervoor genoemde vonnis hoger beroep ingesteld.
 


Onderzoek van de zaak 

Dit arrest is gewezen naar aanleiding van het onderzoek op de terechtzitting van het hof van 15 januari 2021 en overeenkomstig het bepaalde bij artikel 422 van het Wetboek van Strafvordering het onderzoek op de terechtzitting in eerste aanleg.
Het hof heeft kennisgenomen van de vordering van de advocaat-generaal. Deze vordering is na voorlezing aan het hof overgelegd. Het hof heeft voorts kennisgenomen van hetgeen door verdachte en zijn raadsvrouw mr. C.M. Koole naar voren is gebracht.
 


Het vonnis waarvan beroep 

De rechtbank Gelderland heeft verdachte bij vonnis van 20 december 2019 veroordeeld wegens:

‘Diefstal voorafgegaan en vergezeld van geweld en bedreiging met geweld gepleegd met het oogmerk om die diefstal gemakkelijk te maken en het bezit van het gestolene te verzekeren terwijl het feit wordt gepleegd gedurende de voor de nachtrust bestemde tijd in een woning gepleegd door twee of meer verenigde personen’

 

tot een gevangenisstraf voor de duur van 3 jaar en 6 maanden met aftrek van de tijd die verdachte in voorarrest heeft doorgebracht. Verder is benadeelde partij [benadeelde 1] nietontvankelijk verklaard in haar vordering tot schadevergoeding.
 

Het hof zal het vonnis waarvan beroep vernietigen omdat het tot een andere beslissing komt ten aanzien van het bewijs en daarom opnieuw rechtdoen.
 


De tenlastelegging 

Aan verdachte is na wijziging van de tenlastelegging in hoger beroep tenlastegelegd dat:
 


Primair


hij op of omstreeks 10 augustus 2019 te Barneveld althans in Nederland 


gedurende de voor de nachtrust bestemde tijd 


tezamen en in vereniging met een of meer anderen althans alleen 

- drugs (19 gram cocaïne) en/of 
- een mobiele telefoon (Samsung) en/of 
- een geldbedrag van ongeveer 1780 euro 

in elk geval enig goed/geldbedrag dat geheel of ten dele aan een ander dan aan verdachte en/of zijn/haar mededader(s) toebehoorde te weten aan [benadeelde 1] en/of [benadeelde 2]  


heeft weggenomen in/uit een woning gelegen aan [adres] 


met het oogmerk om het zich wederrechtelijk toe te eigenen 


welke diefstal werd voorafgegaan vergezeld en/of gevolgd van geweld en/of bedreiging met geweld tegen die [benadeelde 1] en/of [benadeelde 2]  


gepleegd met het oogmerk om die diefstal voor te bereiden en/of gemakkelijk te maken en/of om bij betrapping op heterdaad aan zichzelf en/of andere deelnemers aan het misdrijf hetzij de vlucht mogelijk te maken hetzij het bezit van het gestolene te verzekeren door: 

- dreigend een mes althans een scherp en/of puntig voorwerp aan die [benadeelde 1] en/of [benadeelde 2] te tonen en/of 
- een mes althans een scherp en/of puntig voorwerp op de buik van [benadeelde 1] te zetten en/of 
- die [benadeelde 1] onder bedreiging van mes althans een scherp en/of puntig voorwerp naar de bank te begeleiden en/of 
- dreigend tegen die [benadeelde 1] te zeggen: 'kastdeur open anders steek ik je neer' althans woorden van soortgelijke aard en/of strekking en/of 
- dreigend tegen die [benadeelde 2] te zeggen: 'je wil toch niet dood' althans woorden van soortgelijke aard en/of strekking en/of 
- die [benadeelde 2] bij de keel en/of nek te grijpen en/of 
- die [benadeelde 2] aan haar haren te trekken;
 


Subsidiair


medeverdachte [medeverdachte] op of omstreeks 10 augustus 2019 te Barneveld althans in Nederland 


gedurende de voor de nachtrust bestemde tijd 


tezamen en in vereniging met een of meer anderen althans alleen 

- drugs (19 gram cocaïne) en/of 
- een mobiele telefoon (Samsung) en/of 
- een geldbedrag van ongeveer 1780 euro 

in elk geval enig goed/geldbedrag dat geheel of ten dele aan een ander dan aan verdachte en/of zijn/haar mededader(s) toebehoorde te weten aan [benadeelde 1] en/of [benadeelde 2]  


heeft weggenomen in/uit een woning gelegen aan [adres] 


met het oogmerk om het zich wederrechtelijk toe te eigenen 


welke diefstal werd voorafgegaan vergezeld en/of gevolgd van geweld en/of bedreiging met geweld tegen die [benadeelde 1] en/of [benadeelde 2]  


gepleegd met het oogmerk om die diefstal voor te bereiden en/of gemakkelijk te maken en/of om bij betrapping op heterdaad aan zichzelf en/of andere deelnemers aan het misdrijf hetzij de vlucht mogelijk te maken hetzij het bezit van het gestolene te verzekeren door: 

- dreigend een mes althans een scherp en/of puntig voorwerp aan die [benadeelde 1] en/of [benadeelde 2] te tonen en/of 
- een mes althans een scherp en/of puntig voorwerp op de buik van [benadeelde 1] te zetten en/of 
- die [benadeelde 1] onder bedreiging van mes althans een scherp en/of puntig voorwerp naar de bank te begeleiden en/of 
- dreigend tegen die [benadeelde 1] te zeggen: 'kastdeur open anders steek ik je neer' althans woorden van soortgelijke aard en/of strekking en/of 
- dreigend tegen die [benadeelde 2] te zeggen: 'je wil toch niet dood' althans woorden van soortgelijke aard en/of strekking en/of 
- die [benadeelde 2] bij de keel en/of nek te grijpen en/of 
- die [benadeelde 2] aan haar haren te trekken;
 


tot het plegen van welk misdrijf verdachte op of omstreeks 10 januari 2019 te Barneveld althans in Nederland


tezamen en in vereniging met een of meer anderen althans alleen


opzettelijk behulpzaam is geweest en/of opzettelijk gelegenheid middelen en/of inlichtingen heeft verschaft door

- eerder op die dag langs te gaan bij de woning van die [benadeelde 1] en/of [benadeelde 2] aan [adres] ;
- medeverdachte [medeverdachte] te informeren over een geldbedrag en/of drugs en/of mobiele telefoons in die woning;
- vervolgens met medeverdachte [medeverdachte] naar de woning van [benadeelde 1] en/of [benadeelde 2] aan [adres] te gaan en aldaar aan te bellen zodat de deur werd opengedaan;
- met medeverdachte [medeverdachte] de woning binnen te gaan en/of de woning (gedeeltelijk) te doorzoeken en/of om [benadeelde 1] heen te staan;
- met zijn aanwezigheid het bedreigende karakter van de situatie te versterken;
- de woning gezamenlijk met medeverdachte [medeverdachte] te verlaten.
 

Indien in de tenlastelegging taal- en/of schrijffouten voorkomen zijn deze verbeterd. De verdachte is daardoor niet geschaad in de verdediging.
 


Vrijspraak 

Het hof heeft uit het onderzoek ter terechtzitting niet door de inhoud van wettige bewijsmiddelen de overtuiging bekomen dat verdachte het onder primair en subsidiair tenlastegelegde heeft begaan zodat verdachte daarvan behoort te worden vrijgesproken.
 

Wat betreft het primair tenlastegelegde het medeplegen van de tenlastegelegde overval overweegt het hof dat het dossier ‒ mede bezien in het licht van het onderzoek ter terechtzitting ‒ te weinig aanknopingspunten bevat om overtuigend te kunnen bewijzen dat verdachte de voor medeplegen benodigde uitvoeringshandelingen heeft verricht en evenmin dat de handelingen van de medeverdachte door die medeverdachte in samenspraak met de verdachte zijn uitgevoerd. 
 

Voorts bevat het dossier wat betreft de subsidiair tenlastegelegde medeplichtigheid aan de overval ‒ wederom mede bezien in het licht van het verhandelde ter terechtzitting ‒ te weinig aanknopingspunten om het voor medeplichtigheid vereiste dubbele opzet (zowel op het gronddelict als op het behulpzaam zijn) te kunnen bewijzen. De feiten dat verdachte bij de slachtoffers drugs heeft besteld dat hij de medeverdachte naar hun huis heeft vervoerd en dat hij heeft aangebeld bij hun woning maken nog niet dat hij heeft moeten weten dan wel beseffen dat de medeverdachte het voornemen had of gaandeweg heeft opgevat om de slachtoffers met geweld te beroven van drugs geld en telefoon.
 


Vordering van de benadeelde partij [benadeelde 1] 

De benadeelde partij heeft zich in eerste aanleg in het strafproces gevoegd met een vordering tot schadevergoeding. De benadeelde partij is bij het vonnis waarvan beroep nietontvankelijk verklaard in haar vordering. 
De benadeelde partij heeft zich in hoger beroep niet opnieuw gevoegd zodat de vordering thans niet meer aan de orde is. 
 


BESLISSING 

Het hof:
 

Vernietigt het vonnis waarvan beroep en doet opnieuw recht:
 

Verklaart niet bewezen dat de verdachte het onder primair en subsidiair tenlastegelegde heeft begaan en spreekt de verdachte daarvan vrij.
 

Aldus gewezen door
mr. N.C. van Lookeren Campagne voorzitter
mr. J.P. Bordes en mr. J.F.C. Schnitzler raadsheren
in tegenwoordigheid van mr. N.D. Mavus-ten Elshof griffier
en op 29 januari 2021 ter openbare terechtzitting uitgesproken.
 

Mr. J.F.C. Schnitzler is buiten staat dit arrest mede te ondertekenen. 
 

Proces-verbaal van het in dezelfde zaak voorgevallene ter openbare terechtzitting van het gerechtshof van 29 januari 2021.
 

Tegenwoordig:
mr. M.E. van Wees voorzitter
mr. J.T. van Horen advocaat-generaal
mr. C.J. Broersma griffier.
De voorzitter doet de zaak uitroepen.
De verdachte is niet in de zaal van de terechtzitting aanwezig.
De voorzitter spreekt het arrest uit.
 

Waarvan is opgemaakt dit proces-verbaal dat door de voorzitter en de griffier is vastgesteld en ondertekend.
 

