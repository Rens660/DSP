

Rechtbank Rotterdam

Team straf 2
 

Parketnummer: 10/081887-21
Datum uitspraak: 2 augustus 2021 
Tegenspraak
 

Vonnis van de rechtbank Rotterdam meervoudige kamer voor strafzaken in de zaak tegen de verdachte:
 



          [naam verdachte]
        
geboren op [geboortedatum verdachte] te [geboorteplaats verdachte]  
ingeschreven in de basisregistratie personen op het adres:

        [adres verdachte]  [postcode verdachte] te [woonplaats verdachte]  
raadsman mr. P.H. van Akenborgh advocaat te Rotterdam.




1. Onderzoek op de terechtzitting
Gelet is op het onderzoek op de terechtzitting van 19 juli 2021.



2. Tenlastelegging
Aan de verdachte is ten laste gelegd hetgeen is vermeld in de dagvaarding. De tekst van de tenlastelegging is als bijlage I aan dit vonnis gehecht.



3. Eis officier van justitie
De officier van justitie mr. N. Linnenbank heeft gevorderd:

-
bewezenverklaring van het primair ten laste gelegde waarbij de verdachte partieel dient te worden vrijgesproken van het dreigen met een vuurwapen;

-
veroordeling van de verdachte tot een gevangenisstraf voor de duur van 10 maanden met aftrek van voorarrest waarvan 4 maanden voorwaardelijk met een proeftijd van 2 jaren alsmede oplegging van de 38v-maatregel voor de duur van 2 jaren onder dadelijke uitvoerbaarheid inhoudende een contactverbod met aangever [naam slachtoffer] en een locatieverbod voor het woonadres van aangever met een vervangende hechtenis van 1 week per overtreding met een maximum van 6 maanden.





4. Waardering van het bewijs

4.1.

Bewijswaardering


4.1.1.


Standpunt verdediging

Aangevoerd is dat de verdachte dient te worden vrijgesproken aangezien niet kan worden bewezen dat hij heeft deelgenomen aan de ten laste gelegde geweldshandelingen. De verklaringen van de aangever [naam slachtoffer] zijn niet consistent deels aantoonbaar onjuist en worden op belangrijke onderdelen niet ondersteund door ander bewijs en kunnen niet  voor het bewijs worden gebruikt. Niet kan worden bewezen dat de aangever met een vuurwapen is bedreigd. Ook is er onvoldoende bewijs dat een of meer goederen van de aangever zijn weggenomen.



4.1.2.

Beoordeling 
 

Op 6 maart 2021 is door de verdachte onder valse voorwendselen (het repareren van zijn scooter) een afspraak gemaakt met aangever [naam slachtoffer] . Het doel was om de aangever naar de kelderbox van de woning van verdachte te lokken om hem in contact te brengen met medeverdachte [naam medeverdachte 1] (verder: [naam medeverdachte 1] ) en diens compagnon tevens medeverdachte [naam medeverdachte 2] (verder: [naam medeverdachte 2] ) naar aanleiding van een al langer bestaand zakelijk conflict tussen hen en de aangever. De verdachten waren alle drie op de hoogte van de gemaakte afspraak en waren ook in de kelderbox aanwezig bij de confrontatie met de aangever.
 

De aangever is met letsel uit deze confrontatie gekomen. Bij de kelderbox zijn door de politie verse bloeddruppels aangetroffen. 
 

Dat niet alle onderdelen uit de verklaringen van de aangever steun vinden  in ander bewijs maakt die verklaringen nog niet als ongeloofwaardig onbruikbaar voor het bewijs. Van aantoonbaar onjuist is de rechtbank niet gebleken. De rechtbank zal deze verklaringen wel gebruiken voor het bewijs.
 

De rechtbank zal de verdachte partieel vrijspreken van het dreigen met een vuurwapen en het slaan met een ijzeren pijp omdat daarvoor onvoldoende steunbewijs voor handen is. De verklaring van de aangever dat hij tegen het hoofd en tegen het lichaam is geslagen dat hij is vastgehouden en dat hij in een hoek is geduwd wordt ondersteund door de FARR-verklaring en de verklaring van de verdachte op de zitting dat heeft gezien dat er bij de ontmoeting met aangever sprake is geweest van duwen en trekken. Deze geweldshandelingen acht de rechtbank bewezen.
 

Ten aanzien van de weggenomen goederen overweegt de rechtbank als volgt.
 

Het dossier biedt onvoldoende duidelijkheid met betrekking tot het ten laste gelegde afnemen van sleutels door de verdachten. Ook hiervan zal verdachte partieel worden vrijgesproken.
 

De verklaring van aangever dat er geld van hem is weggenomen vindt steun in een afgeluisterd telefoongesprek op 12 april 2021 (nummer [nummer] ) gevoerd door verdachte met een onbekend gebleven man. Hierin zegt verdachte dat er doekoe (geld) is gepakt. De rechtbank deelt niet de uitleg van de verdediging dat verdachte deze opmerking heeft gemaakt op basis van een mededeling van de politie bij de oproep om zich op het bureau te melden voor verhoor. Een verhoor voor diefstal met geweld zegt op voorhand niets over wat er bij die diefstal zou zijn weggenomen. Dat het zou gaan om het wegnemen van geld is een mededeling van verdachte die naar het oordeel van de rechtbank duidt op eigen wetenschap van wat er bij de bewuste diefstal is weggenomen. 
 

Voor de overtuiging van de rechtbank dat de verdachte zich met zijn medeverdachten schuldig heeft gemaakt aan een diefstal met geweld weegt nog het volgende mee. Verdachte heeft naast het hiervoor bedoelde telefoongesprek in meer  telefoongesprekken gepraat over het voorval met aangever. Zo wordt hij door anderen bevraagd over zijn verhoor bij de politie waarop verdachte aangeeft dat hij een lulverhaal over een scooter heeft opgehangen. Ook heeft hij lange tijd ontkend dat er iets anders dan een scooterreparatie had plaatsgevonden en volgehouden dat hij [naam medeverdachte 2] en [naam medeverdachte 1] überhaupt niet kende. Eerst in zijn derde verhoor door de politie na eerder al uitvoering geconfronteerd te zijn met technische gegevens waaruit bleek van telefonische contacten met beiden stelt de verdachte zijn verklaring op dit punt bij. Dit roept het beeld op dat de verdachte iets te verbergen had en dat past bij de aangifte van [naam slachtoffer] dat hij is mishandeld en beroofd. 
 

Het aandeel van verdachte merkt de rechtbank aan als medeplegen. Niet alleen heeft verdachte de afspraak met aangever gemaakt om hem naar de confrontatie te lokken hij is bij die confrontatie te kwalificeren als een diefstal met geweld aanwezig gebleven heeft daarmee bijgedragen aan het overtal aan personen waarmee aangever zich geconfronteerd zag en heeft ook bijgedragen aan de geweldshandelingen. 
 



4.2.


Bewezenverklaring

In bijlage II heeft de rechtbank de inhoud van wettige bewijsmiddelen opgenomen houdende voor de bewezenverklaring redengevende feiten en omstandigheden. Op grond daarvan en op grond van de redengevende inhoud van het voorgaande is wettig en overtuigend bewezen dat de verdachte het primair ten laste gelegde heeft begaan op die wijze dat:
 

hij op 6 maart 2021 te Rotterdam
tezamen en in vereniging met anderen 
een geldbedrag dat toebehoorde aan [naam slachtoffer] 
heeft weggenomen met het oogmerk om het zich wederrechtelijk toe te eigenen
terwijl deze diefstal werd voorafgegaan en vergezeld van geweld tegen die [naam slachtoffer]  gepleegd met het oogmerk om die diefstal voor te bereiden of gemakkelijk te maken door die [naam slachtoffer]

- meermalen tegen het hoofd en het lichaam te slaan en- 

 in een hoek te drukken en-
 vast te houden en

- te duwen; 

Hetgeen meer of anders is ten laste gelegd is niet bewezen. De verdachte moet daarvan worden vrijgesproken.





5. Strafbaarheid feit

Het bewezen feit levert op: 

diefstal voorafgegaan en vergezeld van geweld met het oogmerk om die diefstal voor te bereiden en gemakkelijk te maken terwijl het feit wordt gepleegd door twee of meer verenigde personen 

 

Er zijn geen feiten of omstandigheden aannemelijk geworden die de strafbaarheid van het feit uitsluiten.
 

Het feit is derhalve strafbaar. 




6. Strafbaarheid verdachte
Er is geen omstandigheid aannemelijk geworden die de strafbaarheid van de verdachte uitsluit. 

De verdachte is derhalve strafbaar.




7. Motivering straffen

7.1.


Algemene overweging

De straffen die aan de verdachte worden opgelegd zijn gegrond op de ernst van het feit 
de omstandigheden waaronder het feit is zijn begaan en de persoon en de persoonlijke omstandigheden van de verdachte. Daarbij wordt in het bijzonder het volgende in aanmerking genomen.



7.2.

Feit waarop de straffen zijn gebaseerd
 

De verdachte heeft zich schuldig gemaakt aan het plegen van een diefstal met geweld in vereniging. De medeverdachten en zakenpartners [naam medeverdachte 1] en [naam medeverdachte 2] hadden een zakelijk conflict met hun voormalig werknemer [naam slachtoffer] . Op 6 maart 2021 is [naam slachtoffer] door de verdachte onder valse voorwendselen naar diens kelderbox gelokt alwaar de medeverdachten bij [naam slachtoffer] verhaal wilden halen. Die confrontatie is vervolgens uit de hand te zijn gelopen en [naam slachtoffer] is door drie man mishandeld en bestolen. Dit moet bij [naam slachtoffer]  die daar kwam om verdachte met zijn kapotte scooter te helpen en bovendien iemand met een zogenaamd rugzakje (autisme) is schrik en angst hebben veroorzaakt. Dat de verdachte daaraan heeft meegedaan rekent de rechtbank hem aan.



7.3.


Persoonlijke omstandigheden van de verdachte


Strafblad

De rechtbank heeft acht geslagen op een uittreksel uit de justitiële documentatie van 14 juni 2021 waaruit blijkt dat de verdachte niet eerder is veroordeeld voor strafbare misdrijven.  

Rapportage

Reclassering Nederland afdeling reclassering heeft een rapport over de verdachte opgemaakt gedateerd 30 juni 2021. Dit rapport houdt - zakelijk weergegeven - het volgende in. 
 

De verdachte heeft geen psychische problemen of een verstandelijke beperking en heeft geen problemen op het gebied van drugs financiën of andere leefgebieden. Slechts het vinden en behouden van een structurele dagbesteding was eerder een probleem (risicofactor) maar dit is niet te koppelen aan het ten laste gelegde.
Daarnaast heeft betrokkene recentelijk een baan gevonden wat maakt dat hij nu een structurele dagbesteding heeft. Er worden dan ook weinig aanknopingspunten gezien voor begeleiding door de reclassering. Wel wordt geadviseerd om een contactverbod met de aangever op te leggen met tevens een locatieverbod voor de straat waar de aangever woont. 
 

De rechtbank heeft acht geslagen op dit rapport.



7.4.


Conclusies van de rechtbank

Gelet op hetgeen de rechtbank hierboven heeft overwogen komt zij tot de volgende conclusies.
 

Gezien de ernst van het feit kan in beginsel niet anders worden gereageerd dan met het opleggen van een gevangenisstraf. 
 

De rechtbank zal echter geen onvoorwaardelijke gevangenisstraf van langere duur opleggen dan de tijd die de verdachte reeds in voorarrest heeft doorgebracht. De rechtbank heeft hierbij meegewogen dat de diefstal met geweld feitelijk een uit de hand gelopen zakelijk geschil is. Hoewel verwijtbaar is dat verdachte die zelf geen geschil had zich hier ook mee heeft ingelaten lijkt het gezien het blanco strafblad en het rapport van de reclassering te gaan om een eenmalige fout van een op zich niet gewelddadig persoon. Sinds de schorsing van de voorlopige hechtenis is ook niet meer gebleken van verdere confrontaties met de aangever. Tevens neemt de rechtbank de jeugdige leeftijd van de verdachte in aanmerking en het feit dat hij zijn leven wel op de rit lijkt te hebben en inmiddels ook werk heeft. 
 

Gelet hierop zal de rechtbank het deel van de gevangenisstraf dat uitgaat boven de tijd in voorarrest voorwaardelijk opleggen en daarnaast een forse werkstraf op leggen. 
 

De rechtbank ziet met de officier van justitie nog aanleiding de aangever nu het onderliggende zakelijk conflict waar ook de verdachte zich mee bemoeide nog niet lijkt te zijn opgelost tegen de verdachte te beschermen in de vorm van een contactverbod. Zij vindt het voldoende om dit als voorwaarde aan het voorwaardelijk strafdeel te verbinden. Deze voorwaarde zal zij wel dadelijk uitvoerbaar verklaren. Het voorwaardelijk strafdeel dient er tevens toe de verdachte ervan te weerhouden in de toekomst opnieuw strafbare feiten te plegen.  
 

Alles afwegend acht de rechtbank de hierna te noemen straffen  passend en geboden. 





8. Vordering benadeelde partij/schadevergoedingsmaatregel
Als benadeelde partij heeft zich in het geding gevoegd: [naam slachtoffer] ter zake van het ten laste gelegde feit. De benadeelde partij vordert een vergoeding van € 8.85877 aan materiële schade en een vergoeding van € 3.750- aan immateriële schade.

8.1.


Standpunt officier van justitie

De officier van justitie heeft zich op het standpunt gesteld dat de materiële schade kan worden toegewezen tot een bedrag van € 88933 en de immateriële schade tot een bedrag van € 1.500- Een en ander te vermeerderen met de wettelijke rente en onder oplegging van de schadevergoedingsmaatregel en onder hoofdelijke aansprakelijkheid van de verdachte met de medeverdachten. De benadeelde partij dient in het overige deel van de vordering niet-ontvankelijk te worden verklaard. 



8.2.


Standpunt verdediging

De verdediging heeft zich op het standpunt gesteld dat de vordering van de benadeelde partij dient te worden afgewezen nu deze van meer dan eenvoudige aard is en dat de benadeelde partij moet worden verwezen naar de burgerlijke rechter. 



8.3.

Beoordeling
 

Nu is komen vast te staan dat aan de benadeelde partij door het bewezen verklaarde strafbare feit rechtstreeks materiële schade is toegebracht en de vordering voor de posten ziekenhuisdaggeldvergoeding (€ 31) medicijnen (€ 25) en medische kosten (€ 37029) genoegzaam is onderbouwd zal deze ondanks de betwisting door de verdediging worden toegewezen. 
Het deel van de vordering dat ziet op de tandartskosten (€ 46304) acht de rechtbank onvoldoende onderbouwd. Uit het dossier blijkt niet dat de benadeelde als gevolg van het bewezenverklaarde strafbare feit een gebitsbeschadiging heeft opgelopen. 
De benadeelde partij zal in dit deel van de vordering en in het deel dat ziet op toekomstige tandartskosten niet-ontvankelijk worden verklaard. Nader onderzoek naar deze gestelde schade vormt een te zware belasting voor deze strafzaak. Dit deel van de vordering kan slechts bij de burgerlijke rechter worden aangebracht. 
 

Vast is komen te staan dat aan de benadeelde partij door het bewezen verklaarde strafbare feit rechtstreeks immateriële schade is toegebracht. 
Die schade zal op dit moment op basis van de thans gebleken feiten en omstandigheden naar maatstaven van billijkheid worden vastgesteld op € 1.500-. De benadeelde partij zal voor het overige niet-ontvankelijk worden verklaard. Dit deel van de vordering kan slechts bij de burgerlijke rechter worden aangebracht.
 

Nu de verdachte het strafbare feit ter zake waarvan schadevergoeding zal worden toegekend samen met mededaders heeft gepleegd zijn zij daarvoor ieder hoofdelijk aansprakelijk. Indien en voor zover de mededaders de benadeelde partij betalen is de verdachte in zoverre jegens de benadeelde partij van deze betalingsverplichting bevrijd.   
De benadeelde partij heeft gevorderd het te vergoeden bedrag te vermeerderen met wettelijke rente. De rechtbank bepaalt dat het te vergoeden schadebedrag vermeerderd wordt met wettelijke rente vanaf 6 maart 2021.
 

Nu de vordering van de benadeelde partij deels zal worden toegewezen zal de verdachte worden veroordeeld in de kosten door de benadeelde partij gemaakt en in de kosten ten behoeve van de tenuitvoerlegging nog te maken tot op heden begroot op nihil.



8.4.


Conclusie

De verdachte moet de benadeelde partij een schadevergoeding betalen van € 1.92629 vermeerderd met de wettelijke rente en kosten als hieronder in de beslissing vermeld.  
Tevens wordt oplegging van de hierna te noemen maatregel als bedoeld in artikel 36f van het Wetboek van Strafrecht passend en geboden geacht.





9. Toepasselijke wettelijke voorschriften
Gelet is op de artikelen 9 14a 14b 14c 22c 22d 36f 47 en 312 van het Wetboek van Strafrecht.



10. Bijlagen
De in dit vonnis genoemde bijlagen maken deel uit van dit vonnis.



11 .Beslissing
De rechtbank: 

verklaart bewezen dat de verdachte het primair ten laste gelegde feit zoals hiervoor omschreven heeft begaan;
 

verklaart niet bewezen hetgeen aan de verdachte meer of anders ten laste is gelegd dan hiervoor bewezen is verklaard en spreekt de verdachte daarvan vrij;
 

stelt vast dat het bewezen verklaarde oplevert het hiervoor vermelde strafbare feit;
 

verklaart de verdachte strafbaar;
 

veroordeelt de verdachte tot een gevangenisstraf voor de duur van 141 dagen;  
bepaalt dat van deze gevangenisstraf een gedeelte groot 120 dagen niet ten uitvoer zal worden gelegd tenzij de rechter later anders mocht gelasten;
 

verbindt hieraan een proeftijd die wordt gesteld op 2 jaren;  
 

tenuitvoerlegging kan worden gelast als de veroordeelde de algemene voorwaarde niet naleeft en ook als de veroordeelde de bijzondere voorwaarde niet naleeft of een voorwaarde die daaraan van rechtswege is verbonden;
 

stelt als algemene voorwaarde:

- de veroordeelde zal zich vóór het einde van de proeftijd niet aan een strafbaar feit schuldig maken; 

stelt als bijzondere voorwaarde:
de veroordeelde zal op geen enkele wijze contact (laten) opnemen zoeken of hebben met 
aangever [naam slachtoffer]  geboren [geboortedatum] ;
 

bepaalt dat deze bijzondere voorwaarde direct uitvoerbaar is;
 

beveelt dat de tijd die door de veroordeelde voor de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de opgelegde gevangenisstraf in mindering wordt gebracht voor zover deze tijd niet reeds op een andere vrijheidsstraf in mindering is gebracht;

veroordeelt de verdachte tot een taakstraf voor de duur van 150 (honderdvijftig) uren waarbij de Reclassering Nederland dient te bepalen uit welke werkzaamheden de taakstraf dient te bestaan;
beveelt dat voor het geval de veroordeelde de taakstraf niet naar behoren verricht vervangende hechtenis zal worden toegepast voor de duur van 75 dagen;
 

heft op het bevel tot voorlopige hechtenis van de verdachte;
 

veroordeelt de verdachte hoofdelijk met diens mededaders [naam medeverdachte 1] en [naam medeverdachte 2] zo dat als de één betaalt de ander zal zijn bevrijd om tegen behoorlijk bewijs van kwijting aan de benadeelde partij [naam slachtoffer]  te betalen een bedrag van € 1.92629 bestaande uit € 42629 aan materiële schade en € 1.500 aan immateriële schade te vermeerderen met de wettelijke rente hierover vanaf 6 maart 2021 tot aan de dag der algehele voldoening;
 

verklaart de benadeelde partij niet-ontvankelijk in het resterende deel van de vordering; bepaalt dat dit deel van de vordering slechts kan worden aangebracht bij de burgerlijke rechter;
 

veroordeelt de verdachte in de proceskosten door de benadeelde partij gemaakt en in de kosten ten behoeve van de tenuitvoerlegging nog te maken tot op heden begroot op nihil;
 

legt aan de verdachte de maatregel tot schadevergoeding op inhoudende de verplichting aan de staat ten behoeve van benadeelde [naam slachtoffer] te betalen € 1.92629 (hoofdsom) vermeerderd met de wettelijke rente vanaf 6 maart 2021 tot aan de dag van de algehele voldoening; bepaalt dat indien volledig verhaal van de hoofdsom van € 1.92629 niet mogelijk blijkt gijzeling kan worden toegepast voor de duur van maximaal 29 dagen; de toepassing van de gijzeling heft de betalingsverplichting niet op;
 

verstaat dat betaling aan de benadeelde partij waaronder begrepen betaling door zijn mededaders tevens geldt als betaling aan de staat ten behoeve van de benadeelde partij en omgekeerd.
 

Dit vonnis is gewezen door:
 

mr. A.M.G. van de Kragt voorzitter
en mrs. J.M.L. van Mulbregt en B. Vaz rechters
in tegenwoordigheid van mr. C. van Wingerden griffier
en uitgesproken op de openbare terechtzitting van deze rechtbank op de datum die in de kop van dit vonnis is vermeld.
 

De griffier is buiten staat dit vonnis mede te ondertekenen.
 

Bijlage I 
 


Tekst tenlastelegging

 

Aan de verdachte wordt ten laste gelegd dat
 

hij op of omstreeks 6 maart 2021 te Rotterdam 
tezamen en in vereniging met een of meer anderen althans alleen 
een geldbedrag (van ongeveer 915 euro) en/of een of meer sleutels in elk geval enig 
goed dat geheel of ten dele aan een ander dan aan verdachte en/of zijn 
mededader(s) toebehoorde te weten aan [naam slachtoffer]  
heeft weggenomen 
met het oogmerk om het zich wederrechtelijk toe te eigenen 
terwijl deze diefstal werd voorafgegaan vergezeld en/of gevolgd van geweld en/of 
bedreiging met geweld tegen die [naam slachtoffer]  gepleegd met het oogmerk om die 
diefstal voor te bereiden of gemakkelijk te maken of om bij betrapping op 
heterdaad aan zichzelf of andere deelnemers aan het misdrijf hetzij de vlucht 
mogelijk te maken hetzij het bezit van het gestolene te verzekeren door die 

        [naam slachtoffer] 

- meermalen tegen het hoofd en/of het lichaam te slaan en/of 
- meermalen met een ijzeren pijp en/of metalen buis althans een hard voorwerp te 
slaan en/of 
- in een hoek te drukken en/of 
- een vuurwapen althans een op een vuurwapen gelijkend voorwerp te tonen en/of 
tegen het hoofd te zetten en/of 
- dreigend de woorden toe te voegen: "Als ik je in Zevenkamp zie pak ik je geld 

totdat je alles terugbetaald hebt" althans woorden van gelijke dreigende aard en/of 
strekking en/of 

- vast te houden en/of 
- te duwen;  

(art 310 Wetboek van Strafrecht art 312 lid 1 Wetboek van Strafrecht art 312 lid 2 
ahf/sub 2 Wetboek van Strafrecht) 
 

subsidiair 
 


        [naam medeverdachte 1] en/of [naam medeverdachte 2] en/of een of meer onbekend gebleven personen op of 
omstreeks 6 maart 2021 te Rotterdam 
tezamen en in vereniging met een of meer anderen althans alleen 
een geldbedrag (van ongeveer 915 euro) en/of een of meer sleutels in elk geval enig 
goed dat geheel of ten dele aan een ander dan aan verdachte en/of zijn/haar 
mededader(s) toebehoorde te weten aan [naam slachtoffer]  
heeft weggenomen met het oogmerk om het zich wederrechtelijk toe te eigenen 
welke diefstal werd voorafgegaan vergezeld en/of gevolgd van geweld of bedreiging 
met geweld tegen die [naam slachtoffer]  gepleegd met het oogmerk om die diefstal voor te 
bereiden en/of gemakkelijk te maken en/of om bij betrapping op heterdaad aan 
zichzelf en/of andere deelnemers aan dat misdrijf hetzij de vlucht mogelijk te maken 
hetzij het bezit van het gestolene te verzekeren door die [naam slachtoffer] 

- meermalen tegen het hoofd en/of het lichaam te slaan en/of 
- meermalen met een ijzeren pijp en/of metalen buis althans een hard voorwerp te 
slaan en/of 
- in een hoek te drukken en/of 
- een vuurwapen althans een op een vuurwapen gelijkend voorwerp te tonen en/of 
tegen het hoofd te zetten en/of 
- dreigend de woorden toe te voegen: "Als ik je in Zevenkamp zie pak ik je geld 

totdat je alles terugbetaald hebt" althans woorden van gelijke dreigende aard en/of 
strekking en/of 

- vast te houden en/of 
- te duwen 

bij en/of tot het plegen van welk misdrijf verdachte in of omstreeks de periode van 5 
maart 2021 tot en met 6 maart 2021 te Rotterdam 
opzettelijk behulpzaam is geweest en/of opzettelijk gelegenheid middelen en/of 
inlichtingen heeft verschaft door  

- met die [naam slachtoffer] een afspraak te maken om de scooter van hem verdachte te 
repareren en/of 
- deze afspraak te laten plaatsvinden op/aan de [adres verdachte] te 
Rotterdam op of omstreeks 6 maart 2021 en/of 
- die [naam medeverdachte 1] en/of die [naam medeverdachte 2] te informeren over deze afspraak en/of 
- ( vervolgens) die [naam slachtoffer] tijdens deze afspraak mee te nemen naar een kelderbox;  

(art 310 Wetboek van Strafrecht art 312 lid 1 Wetboek van Strafrecht art 312 lid 2 
ahf/sub 2 Wetboek van Strafrecht art 48 ahf/sub 1 Wetboek van Strafrecht art 48 
ahf/sub 2 Wetboek van Strafrecht) 
 

meer subsidiair  
 

hij op of omstreeks 6 maart 2021 te Rotterdam 
openlijk te weten op/aan de Zevenkampsering in elk geval op of aan de openbare 
weg en/of op een voor het publiek toegankelijke plaats 
in vereniging 
geweld heeft gepleegd tegen een persoon te weten [naam slachtoffer] 
door die [naam slachtoffer] 

- meermalen tegen het hoofd en/of het lichaam te slaan en/of 
- meermalen met een ijzeren pijp en/of metalen buis althans een hard voorwerp te 
slaan en/of 
- in een hoek te drukken en/of 
- een vuurwapen althans een op een vuurwapen gelijkend voorwerp te tonen en/of 
tegen het hoofd te zetten en/of 
- dreigend de woorden toe te voegen: "Als ik je in Zevenkamp zie pak ik je geld 

totdat je alles terugbetaald hebt" althans woorden van gelijke dreigende aard en/of 
strekking en/of 

- te duwen en/of 
- vast te houden en/of 
- ( een deel van) voornoemd incident te filmen;   

(Artikel art 141 lid 1 Wetboek van Strafrecht) 
 

meer subsidiair  
 


        [naam medeverdachte 1] en/of [naam medeverdachte 2] en/of een of meer onbekend gebleven personen op of 
omstreeks 6 maart 2021 te Rotterdam 
openlijk te weten op/aan de Zevenkampsering in elk geval op of aan de openbare 
weg en/of op een voor het publiek toegankelijke plaats 
in vereniging 
geweld heeft gepleegd tegen een persoon te weten [naam slachtoffer] 
door die [naam slachtoffer] 

- meermalen tegen het hoofd en/of het lichaam te slaan en/of 
- meermalen met een ijzeren pijp en/of metalen buis althans een hard voorwerp te 
slaan en/of 
- in een hoek te drukken en/of 
- een vuurwapen althans een op een vuurwapen gelijkend voorwerp te tonen en/of 
tegen het hoofd te zetten en/of 
- dreigend de woorden toe te voegen: "Als ik je in Zevenkamp zie pak ik je geld 

totdat je alles terugbetaald hebt" althans woorden van gelijke dreigende aard en/of 
strekking en/of 

- te duwen en/of 
- vast te houden en/of 
- ( een deel van) voornoemd incident te filmen 

bij en/of tot het plegen van welk misdrijf verdachte in of omstreeks de periode van 5 
maart 2021 tot en met 6 maart 2021 te Rotterdam 
opzettelijk behulpzaam is geweest en/of opzettelijk gelegenheid middelen en/of 
inlichtingen heeft verschaft door 

- met die [naam slachtoffer] een afspraak te maken om de scooter van hem verdachte te 
repareren en/of 
- deze afspraak te laten plaatsvinden op/aan de [adres verdachte]      
Rotterdam op of omstreeks 6 maart 2021 en/of 
- die [naam medeverdachte 1] en/of die [naam medeverdachte 2] te informeren over deze afspraak en/of 
- ( vervolgens) die [naam slachtoffer] tijdens deze afspraak mee te nemen naar een kelderbox;  

(art 141 lid 1 Wetboek van Strafrecht) 
 

meest subsidiair  
 

hij op of omstreeks 6 maart 2021 te Rotterdam 
tezamen en in vereniging met een of meer anderen althans alleen 
met voorbedachten rade 

        [naam slachtoffer] heeft mishandeld door die [naam slachtoffer] 

- meermalen tegen het hoofd en/of het lichaam te slaan en/of 
- meermalen met een ijzeren pijp en/of metalen buis althans een hard voorwerp te 
slaan en/of 
- in een hoek te drukken en/of 
- vast te houden en/of 
- te duwen;  

(Artikel art 301 lid 1 Wetboek van Strafrecht) 
 

meest subsidiair 
 


        [naam medeverdachte 1] en/of [naam medeverdachte 2] en/of een of meer onbekend gebleven personen op of 
omstreeks 6 maart 2021 te Rotterdam 
tezamen en in vereniging met een of meer anderen althans alleen 
met voorbedachten rade 

        [naam slachtoffer] heeft mishandeld door die [naam slachtoffer] 

- meermalen tegen het hoofd en/of het lichaam te slaan en/of 
- meermalen met een ijzeren pijp en/of metalen buis althans een hard voorwerp te 
slaan en/of 
- in een hoek te drukken en/of 
- vast te houden en/of 
- te duwen 

bij en/of tot het plegen van welk misdrijf verdachte in of omstreeks de periode van 5 
maart 2021 tot en met 6 maart 2021 te Rotterdam 
opzettelijk behulpzaam is geweest en/of opzettelijk gelegenheid middelen en/of 
inlichtingen heeft verschaft door 

- met die [naam slachtoffer] een afspraak te maken om de scooter van hem verdachte te 
repareren en/of 
- deze afspraak te laten plaatsvinden op/aan de [adres verdachte] te 
Rotterdam op of omstreeks 6 maart 2021 en/of 
- die [naam medeverdachte 1] en/of die [naam medeverdachte 2] te informeren over deze afspraak en/of 
- ( vervolgens) die [naam slachtoffer] tijdens deze afspraak mee te nemen naar een kelderbox;  

(art 301 lid 1 Wetboek van Strafrecht) 
 

