

RECHTBANK NOORD-NEDERLAND
Afdeling strafrecht 

Locatie Leeuwarden
 

parketnummer 18/730377-16
ter berechting gevoegd parketnummer 18/730337-15
 


Vonnis van de meervoudige kamer voor de behandeling van strafzaken d.d. 13 februari 2018 in de zaak van het openbaar ministerie tegen de verdachte

 



      [verdachte]  

geboren op [geboortedatum] 1980 te [geboorteplaats] 
wonende te [woonplaats]  [straatnaam] .
 

Dit vonnis is gewezen naar aanleiding van het onderzoek op de terechtzittingen van 20 november 2017 9 januari 2018 en 30 januari 2018.
Verdachte is niet verschenen; wel is op 20 november 2017 en 9 januari 2018 verschenen 
mr. A. Speksnijder advocaat te Akkrum die verklaard heeft uitdrukkelijk tot de verdediging te zijn gemachtigd.
Het openbaar ministerie is ter terechtzitting van 20 november 2017 en 9 januari 2018  vertegenwoordigd door mr. M.S. Kappeijne van de Coppello. Op 30 januari 2018 werd het openbaar ministerie vertegenwoordigd door mr. S.E. Eijzenga.
 


Tenlastelegging
Aan verdachte is - na nadere omschrijving - ten laste gelegd dat: 

1.
hij in of omstreeks de periode van 1 december 2013 tot en met 31 mei 2014 te Almere (althans) in de gemeente Almere en/of te Holten (althans) in de gemeente Zwartewaterland en/of te Zwiggelte (althans) in de gemeente Midden-Drenthe en/of te Beekbergen (althans) in de gemeente Apeldoorn en/of op een of meer plaat(sen) elders in Nederland tezamen en in vereniging met een of meer anderen althans alleen 
 

A) een ander of anderen te weten [slachtoffer 1]  (telkens) door dwang geweld of (een) andere feitelijkhe(i)d(en) of door dreiging met geweld of (een) andere feitlijkhe(i)d(en) door afpersing fraude misleiding dan wel door misbruik van uit feitelijke omstandigheden voortvloeiend overwicht door misbruik van een kwetsbare positie of door het geven of ontvangen van betalingen of voordelen om de instemming van een persoon te verkrijgen die zeggenschap over die [slachtoffer 1] had 
 
- heeft geworven vervoerd overgebracht gehuisvest of opgenomen met het oogmerk van seksuele uitbuiting van die [slachtoffer 1] (sub 1°) en/of  
- heeft gedwongen en/of bewogen zich beschikbaar te stellen tot het verrichten van arbeid of diensten van seksuele aard dan wel onder die omstandighe(i)d(en) enige handeling(en) heeft ondernomen waarvan verdachte en/of verdachtes mededader(s) wist(en) of redelijkerwijs moest(en) vermoeden dat die [slachtoffer 1] zich daardoor beschikbaar zou stellen tot het verrichten van arbeid of diensten van seksuele aard (sub 4°) en/of 
- heeft gedwongen dan wel bewogen verdachte en/of verdachte(s) mededader(s) te bevoordelen uit de opbrengst van haar [slachtoffer 1] 's seksuele handelingen met en/of voor een derde (sub 9°) en/of  

B) (telkens) opzettelijk voordeel heeft getrokken uit de seksuele uitbuiting van die/een ander of anderen te weten [slachtoffer 1]  (sub 6°) 
 

hebbende verdachte en/of (met) zijn mededader(s) 

- een liefdesrelatie met die [slachtoffer 1] aangeknoopt en haar te kennen gegeven later met haar te willen samenwonen en altijd bij haar te blijven zulks terwijl verdachte ook met een of meer andere vrouw(en) een liefdesrelatie had en/of 
- die [slachtoffer 1] gevraagd om hem te helpen met zijn 
(huur)kosten/schulden en/of -op de website www.kinky.nl een profiel van haar aangemaakt en/of een advertentie geplaatst of laten plaatsen van die [slachtoffer 1] en/of erotische foto's van haar (gekleed in lingerie/babydoll) gemaakt en/of 
- die [slachtoffer 1] er toe bewogen drugs te gaan gebruiken en/of drugs aan 
haar verstrekt en/of 
- die [slachtoffer 1] instructies gegeven met betrekking tot het prostitutiewerk in een zogenaamde thuis-ontvangst situatie en/of 
- die [slachtoffer 1] prostitutiewerkzaamheden laten verrichten in een woning in Almere waarin ook verdachte en/of een of meer van verdachtes mededader(s) verbleef/verbleven en/of 
- voor die [slachtoffer 1] bepaald dat zij prostitutiewerkzaamheden in (een) 

(vakantie/weekend-) huisje(s)/bungalow(s) in (een) bungalow-/vakantiepark(en) 
zou gaan verrichten en/of 

- die [slachtoffer 1] vervoerd naar en/of ondergebracht in een of meer van die (huisje(s)/bungalow(s) in (onder meer) Holten en/of Zwiggelte en/of Beekbergen waarin ook verdachte en/of een of meer van verdachtes mededader(s) verbleven of aanwezig waren en/of - die [slachtoffer 1] prostitutiewerkzaamheden laten verrichten in dat/die huisje(s)/bungalow(s) en/of 
- er op toegezien dat de tijd per klant niet werd overschreden en/of 
- die [slachtoffer 1] (een groot deel van) haar verdiensten laten afdragen aan hem en/of een of meer van verdachtes mededader(s) en/of 
- die [slachtoffer 1] meermalen mishandeld en/of 
- die [slachtoffer 1] (daarnaast) (een deel van) de huur van dat/die  huisje(s)/bungalow(s) en/of voor de advertenties en/of voor condooms laten betalen en/of 
- die [slachtoffer 1] laten betalen voor kleding voor hem en/of benzine en/of eten en/of drugs en/of sigaretten voor hem en/of een of meer van verdachtes mededader(s) en/of 
- voor die [slachtoffer 1] bepaald welk (gering) deel van die verdiensten zijzelf mocht houden; 
2. 

hij in of omstreeks de periode van 1 januari 2014 tot en met 30 september 2014 te Almere (althans) in de gemeente Almere en/of te Holten (althans) in de gemeente Zwartewaterland en/of te Enter (althans) in de gemeente Wierden en/of te Bant (althans) in de gemeente Noordoostpolder en/of te Beekbergen (althans) in de gemeente Apeldoorn en/of te Zandvoort (althans) in de gemeente in de gemeente Aa en Hunze en/of te Hoogezand (althans) in de gemeente Hoogezand-Sappemeer en/of te Groningen (althans in de gemeente 
Groningen en/of te Assen (althans) in de gemeente Assen en/of te Almere-Stad (althans) in de gemeente Almere en/of op een of meer andere plaats(en) elders in Nederland tezamen en in vereniging met een of meer anderen althans alleen 
A) een ander of anderen te weten [slachtoffer 2]  (telkens) door dwang geweld of (een) andere feitelijkhe(i)d(en) of door dreiging met geweld of (een) andere feitlijkhe(i)d(en) door afpersing fraude misleiding dan wel door misbruik van uit feitelijke omstandigheden voortvloeiend overwicht door misbruik van een kwetsbare positie of door het geven of ontvangen van betalingen of voordelen om de instemming van een persoon te verkrijgen die zeggenschap over die [slachtoffer 2] had 
 
- heeft geworven vervoerd overgebracht gehuisvest of opgenomen met het oogmerk van seksuele uitbuiting van die [slachtoffer 2] (sub 1°) en/of  
- heeft gedwongen en/of bewogen zich beschikbaar te stellen tot het verrichten van arbeid of diensten van seksuele aard dan wel onder die omstandighe(i)d(en) enige handeling(en) heeft ondernomen waarvan verdachte en/of verdachtes mededader(s) wist(en) of redelijkerwijs moest(en) vermoeden dat die [slachtoffer 2] zich daardoor beschikbaar zou stellen tot het verrichten van arbeid of diensten van seksuele aard (sub 4°) en/of  
- heeft gedwongen dan wel bewogen verdachte en/of verdachte(s) mededader(s) te bevoordelen uit de opbrengst van haar [slachtoffer 2] 's seksuele handelingen met en/of voor een derde (sub 9°) en/of  

B) (telkens) opzettelijk voordeel heeft getrokken uit de seksuele uitbuiting van die/een ander of anderen te weten [slachtoffer 2]  (sub 6°) 
 

hebbende verdachte en/of (met) zijn mededader(s) 

- een liefdesrelatie met die [slachtoffer 2] aangeknoopt zulks terwijl verdachte ook met een of meer andere vrouw(en) een liefdesrelatie had en/of 
- op de website www.kinky.nl een profiel van die [slachtoffer 2] aangemaakt en/of foto's van haar gemaakt en/of 
- die [slachtoffer 2] er toe bewogen drugs te gaan gebruiken en/of drugs aan haar verstrekt en/of 
- die [slachtoffer 2] prostitutiewerkzaamheden laten verrichten in een woning in Almere en/of in een woning in Almere-Stad waarin ook verdachte en/of een of meer van verdachtes mededader(s) verbleef/verbleven of aanwezig was/waren en/of 
- voor die [slachtoffer 2] bepaald dat zij prostitutiewerkzaamheden in (een) 

(vakantie/weekend-) huisje(s)/bungalow(s) in (een) bungalow-/vakantiepark(en) 
zou gaan verrichten en/of 

- die [slachtoffer 2] vervoerd naar en/of ondergebracht in een of meer van die (huisje(s)/bungalow(s) in diverse plaatsen in Nederland (onder meer) Enter en/of Holten en/of Beekbergen waarin ook verdachte en/of een of meer van verdachtes mededader(s) verbleef/verbleven of aanwezig was/waren en/of 
- die [slachtoffer 2] prostitutiewerkzaamheden laten verrichten in dat/die huisje(s)/bungalow(s) en/of 
- die [slachtoffer 2] (als ze in dat/die huisje(s)/bungalow(s) was bijna dagelijks) prostitutiewerkzaamheden laten verrichten ook terwijl zij ongesteld was en/of 
- bedreigende taal geuit richting die [slachtoffer 2] en/of 
- die [slachtoffer 2] meermalen mishandeld en/of 
- die [slachtoffer 2] (een groot deel van) haar verdiensten laten afdragen aan hem en/of een of meer van verdachtes mededader(s) en/of 
- die [slachtoffer 2] (daarnaast) (een deel van) de huur van dat/die huisje(s)/bungalow(s) en/of advertenties en/of voor condooms laten betalen en/of
- die [slachtoffer 2] laten betalen voor eten en/of drugs voor hem en/of een of meer van verdachtes mededader(s) en/of 
- voor die [slachtoffer 2] bepaald welk (gering) deel van haar verdiensten zijzelf mocht houden en/of 
- een portemonnee waarin die [slachtoffer 2] haar deel van haar verdiensten bewaarde onder zich gehouden en/of
- de ID-kaart van [slachtoffer 2] een tijdlang onder zich gehouden; 

3.
hij in of omstreeks de periode van 1 januari 2014 tot en met 30 juni 2014 te Almere (althans) in de gemeente Almere en/of op een of meer andere plaats(en) in Noord-Holland en/of elders in Nederland tezamen en in vereniging met een of meer anderen althans alleen 
 

(telkens) opzettelijk voordeel heeft getrokken uit de seksuele uitbuiting van 
die/een ander of anderen te weten [slachtoffer 3]  (sub 6°) 
 

hebbende verdachte en/of (met) zijn mededader(s) 

- een relatie met die [slachtoffer 3] aangeknoopt zulks terwijl die mededader ook met een of meer andere vrouw(en) een relatie had en/of 
- op de website www.kinky.nl een profiel van die [slachtoffer 3] aangemaakt en/of een advertentie geplaatst of laten plaatsen en/of foto's van haar gemaakt en/of 
- die [slachtoffer 3] er toe bewogen drugs te gaan gebruiken en/of drugs aan haar verstrekt en/of 
- die [slachtoffer 3] prostitutiewerkzaamheden laten verrichten in een woning in Almere waarin ook verdachte en/of een of meer van verdachtes mededader(s) verbleef/verbleven of aanwezig was/waren en/of 
- voor die [slachtoffer 3] bepaald dat zij prostitutiewerkzaamheden in (een) 
(vakantie/weekend-) huisje(s)/bungalow(s) in (een) bungalow-/vakantiepark(en) zou gaan verrichten en/of 
- die [slachtoffer 3] vervoerd naar en/of ondergebracht in een of meer van die 
(huisje(s)/bungalow(s) op diverse plaatsen in Nederland waarin ook verdachte en/of een of meer van verdachtes mededader(s) verbleef/verbleven of aanwezig was/waren en/of 
- die [slachtoffer 3] prostitutiewerkzaamheden laten verrichten in dat/die huisje(s)/bungalow(s) en/of 
- die [slachtoffer 3] iedere dag prostitutiewerkzaamheden laten verrichten ook terwijl zij ongesteld was en/of 
- voor die [slachtoffer 3] bepaald wat de prijzen voor die door haar verrichte prostitutiewerkzaamheden moesten zijn en/of 
- die [slachtoffer 3] (een groot deel van) haar verdiensten laten afdragen aan hem en/of een of meer van verdachtes mededader(s) en/of 
- die [slachtoffer 3] (daarnaast) (een deel van) de huur van dat/die huisje(s)/bungalow(s) en/of voor condooms laten betalen en/of 
- die [slachtoffer 3] laten betalen voor eten en/of drugs voor hem en/of een of meer van verdachtes mededader(s) en/of 
- voor die [slachtoffer 3] bepaald welk (gering) deel van die verdiensten zijzelf mocht houden; 
4. 
hij in of omstreeks de periode van 1 maart 2015 tot en met 30 april 2015 te Putten (althans) in de gemeente Putten en/of te Epe (althans) in de gemeente Epe en/of Hoenderloo (althans) in de gemeente Apeldoorn en/of een of meer andere plaatsen elders in Nederland tezamen en in vereniging met een of meer anderen althans alleen A) een ander te weten [slachtoffer 4]  (telkens) door dwang geweld of (een) andere feitelijkhe(i)d(en) of door dreiging met geweld of (een) andere feitlijkhe(i)d(en) door afpersing fraude misleiding dan wel door misbruik van uit feitelijke omstandigheden voortvloeiend overwicht door misbruik van een kwetsbare positie of door het geven of ontvangen van betalingen of voordelen om de instemming van een persoon te verkrijgen die zeggenschap over die [slachtoffer 4] had  
- heeft geworven vervoerd overgebracht gehuisvest of opgenomen met het oogmerk van seksuele uitbuiting van die [slachtoffer 4] (sub 1°) en/of  
- heeft gedwongen en/of bewogen zich beschikbaar te stellen tot het verrichten van arbeid of diensten van seksuele aard dan wel onder die omstandighe(i)d(en) enige handeling(en) heeft ondernomen waarvan verdachte en/of verdachtes mededader(s) wist(en) of redelijkerwijs moest(en) vermoeden dat die [slachtoffer 4] zich daardoor beschikbaar zou stellen tot het verrichten van arbeid of diensten van seksuele aard (sub 4°) en/of  
- heeft gedwongen dan wel bewogen verdachte en/of verdachte(s) mededader(s) te bevoordelen uit de opbrengst van haar [slachtoffer 4]  seksuele handelingen met en/of voor een derde (sub 9°) en/of  

B) (telkens) opzettelijk voordeel heeft getrokken uit de seksuele uitbuiting van die ander te weten [slachtoffer 4]  (sub 6°) 
 

hebbende verdachte en/of (met) zijn mededader(s) 

- een liefdesrelatie met die [slachtoffer 4] aangeknoopt en met haar over trouwen gesproken zulks terwijl die mededader ook met een of meer andere vrouw(en) een liefdesrelatie had en/of 
- die [slachtoffer 4] ertoe bewogen geld te verdienen met prostitutiewerkzaamheden voor een toekomst samen en/of voor een huisje samen met hem (die mededader) en/of 
- die [slachtoffer 4] ondergebracht in een of meer (vakantie/weekend-) huisje(s)/bungalow(s) waarin ook verdachte en/of een of meer van verdachtes mededader(s) verbleef/verbleven of aanwezig was/waren en/of 
- die [slachtoffer 4] alcoholhoudende drank laten nuttigen en/of 
- die [slachtoffer 4] instructies gegeven met betrekking tot de te verrichten seksuele handelingen en/of de daaraan verbonden prijzen/kosten en/of 
- die [slachtoffer 4] voorzien van werkkleding en/of condooms en/of glijmiddel en/of 
- op de website www.kinky.nl (een) advertentie(s) geplaatst of laten plaatsen waarin die [slachtoffer 4] zich (onder de naam [naam 1] ) aanbood voor seks tegen betaling en/of (daarbij) (een) (erotische) foto('s) van die [slachtoffer 4] geplaatst of laten plaatsen waarop die [slachtoffer 4] was gekleed in lingerie en/of (daarbij) het telefoonnummer van de voor of bij die [slachtoffer 4] in gebruikzijnde (werk)telefoon vermeld of laten vermelden en/of 
- die [slachtoffer 4] naar dat/die huisje(s)/bungalow(s) vervoerd en/of 
- die [slachtoffer 4] in dat/die (vakantie/weekend-) huisje(s)/bungalow(s) seks tegen betaling met mannen laten verrichten en/of 
- voor die [slachtoffer 4] bepaald welke sekshandelingen zij moest verrichten en met wie en/of 
- die [slachtoffer 4] ook laten werken als zij menstueerde en/of 
-klanten voor die [slachtoffer 4] te regelen en/of 
- die [slachtoffer 4] haar verdiensten laten afdragen aan hem en/of een of meer van verdachtes mededader(s) en welk geld werd verdeeld onder verdachte en zijn mededader(s) en/of 
- die [slachtoffer 4] (daarnaast) (een deel van) de huur van dat/die huisje(s)/bungalow(s) en/of voor lingerie en/of condooms en/of glijmiddel laten betalen en/of 
- die [slachtoffer 4] laten betalen voor benzine en/of boodschappen en/of 
- voor die [slachtoffer 4] bepaald welk (gering) deel van die verdiensten zijzelf mocht houden en/of
- psychische dwang op [slachtoffer 4] uitgeoefend door haar te laten weten dat "zij hen niet moet onderschatten" en/of
- die [slachtoffer 4] laten weten dat als bekend wordt dat zij in de prostitutie werkt zij haar kind kan kwijtraken en/of
- die [slachtoffer 4] zodanig bij de schouders en pols vastgepakt dat zij pijn leed en vreesde iets te zullen breken en/of
- boosheid getoond of ruzie gemaakt als [slachtoffer 4] bepaalde werkzaamheden niet wilde verrichten; 
5. (18/730337-15)
hij in of omstreeks de periode van 1 januari 2015 tot en met 7 oktober 2015 te Offingawier (althans) in de gemeente Súdwest-Fryslân en/of te Earnewâld (althans) in de gemeente Tytsjerksteradiel en/of te Putten (althans) in de gemeente Putten en/of op een of meer plaats(en) elders in Nederland tezamen en in vereniging met een of meer anderen althans alleen 

A)
een ander te weten [slachtoffer 5]  (telkens)

- heeft geworven vervoerd overgebracht gehuisvest of opgenomen met het oogmerk van seksuele uitbuiting van die [slachtoffer 5] (sub 2°) en/of
- ertoe heeft gebracht zich beschikbaar te stellen tot het verrichten van seksuele handelingen met en/of voor een derde tegen betaling dan wel ten aanzien van die [slachtoffer 5] (telkens) enige handeling(en) heeft ondernomen waarvan verdachte en/of verdachtes mededader(s) wist(en) of redelijkerwijs moest(en) vermoeden dat die [slachtoffer 5] zich daardoor beschikbaar zou stellen tot het verrichten van die seksuele handelingen (sub 5°) en/of 

B)

- ( telkens) opzettelijk voordeel heeft getrokken uit seksuele handelingen van die/een ander of anderen te weten [slachtoffer 5]  met en/of voor een derde tegen betaling (sub 8°) 

terwijl die [slachtoffer 5]  geboren op [geboortedatum] 1997 (telkens) de leeftijd van achttien jaren nog niet had bereikt
 

hebbende verdachte en/of (met) zijn mededader(s)

- een liefdesrelatie met die [slachtoffer 5] aangeknoopt zulks terwijl verdachte ook met een of meer andere vrouw(en) een liefdesrelatie had en/of
- die [slachtoffer 5] ondergebracht in een of meer (vakantie/weekend-) huisje(s)/bungalow(s) en/of appartement(en) en/of
- aan die [slachtoffer 5] alcoholhoudende drank en/of drugs (XTC) verstrekt en/of laten gebruiken en/of
- op de website www.kinky.nl een advertentie geplaatst of laten plaatsen waarin die [slachtoffer 5] zich (onder de naam " [naam 2] ") aanbood voor seks tegen betaling en/of (daarbij) een (erotische) foto van die [slachtoffer 5] geplaatst of laten plaatsen waarop die [slachtoffer 5] was gekleed in lingerie en/of (daarbij) het bij die [slachtoffer 5] in gebruikzijnde telefoonnummer vermeld en/of laten vermelden en/of
- op de website www.citygirl.nl een (soortgelijke) advertentie geplaatst of laten plaatsen waarin eveneens het door die [slachtoffer 5] in gebruikzijnde telefoonnummer was vermeld en/of
- die [slachtoffer 5] in de gelegenheid gesteld om (tegen betaling) seks te hebben met een of meer man(nen) en/of daartoe afspraken heeft laten maken met een of meer (potentiële) klant(en) en/of
- die [slachtoffer 5] (een) (aantal) klant(en) laten ontvangen in die/dat (vakantie/weekend) huisje(s) en/of appartement(en) en/of 
- die [slachtoffer 5] in haar rug heeft geschopt en/of getrapt en/of een kopstoot heeft gegeven en/of
- ( een deel van) het door die [slachtoffer 5] met voornoemde prostitutiewerkzaamheden verdiende geld afgenomen of ontvangen. 


Beoordeling van het bewijs


Standpunt van de officier van justitie

Met betrekking tot de onder 1. ten laste gelegde mensenhandel gepleegd ten opzichte van [slachtoffer 1] (hierna: [slachtoffer 1] ) heeft de officier van justitie vrijspraak gevorderd van de sub-onderdelen 1 en 4 daar medeplegen niet bewezen kan worden. De sub-onderdelen 6 en 9 kunnen wel bewezen worden daar verdachte (samen met medeverdachten medeverdachten [medeverdachte 1] (hierna: [medeverdachte 1] ) en [medeverdachte 2] (hierna: [medeverdachte 2] )) [slachtoffer 1] heeft bewogen de inkomsten van haar prostitutiewerk af te staan en opzettelijk voordeel uit haar uitbuiting heeft getrokken. Verdachte heeft op enig moment met [medeverdachte 2] afgesproken dat hij een deel van [slachtoffer 1] verdiensten zou ontvangen. 
 

Met betrekking tot de onder 2. ten laste gelegde mensenhandel gepleegd ten opzichte van [slachtoffer 2] (hierna: [slachtoffer 2]) en de onder 4. ten laste gelegde mensenhandel gepleegd ten opzichte van [slachtoffer 4] (hierna: [slachtoffer 4]) heeft de officier van justitie gevorderd dat verdachte wordt vrijgesproken van de sub-onderdelen 1 4 en 9 daar medeplegen niet bewezen kan worden. 
 

Uit de verklaringen van [slachtoffer 2] [slachtoffer 3] (hierna: [slachtoffer 3]) en [slachtoffer 4] kan worden afgeleid dat [medeverdachte 1] en [medeverdachte 2] hen onder dwang in de prostitutie hebben laten werken en verdiensten hebben laten afstaan. Verdachte was wel op de hoogte van de uitbuiting van voornoemde dames en heeft ook van hun verdiensten geprofiteerd zo blijkt uit hun verklaringen. Derhalve kan sub-onderdeel 6 worden bewezen ten aanzien van het onder 2. 3. ([slachtoffer 3]) en 4. ten laste gelegde. 
 

De onder 5. ten laste gelegde mensenhandel gepleegd ten opzichte van [slachtoffer 5] (hierna: [slachtoffer 5]) kan op alle sub-onderdelen (te weten 2 5 en 8) worden bewezen. Het staat vast dat [slachtoffer 5] zich prostitueerde terwijl zij minderjarig was en uit verschillende verklaringen en uit WhatsApp-berichten volgt dat verdachte daarbij betrokken was. Hij boekte en betaalde de bungalow(s) van waaruit [slachtoffer 5] prostitutiewerkzaamheden verrichtte vervoerde haar gaf haar instructies als het ging om de betaling door klanten en ontving haar verdiensten. 
 


Standpunt van de verdediging

De raadsman heeft betoogd dat verdachte integraal moet worden vrijgesproken van het ten laste gelegde. Hij heeft daartoe aangevoerd dat het onder 1. 2. 3. en 4. ten laste gelegde op geen enkel sub-onderdeel bewezen kan worden daar er onvoldoende is gebleken van een aandeel van verdachte in de eventuele uitbuiting van de betreffende dames en dat de verklaringen van de betreffende dames bovendien onvoldoende betrouwbaar zijn om te kunnen bepalen of er wel sprake was van uitbuiting. 
 

Met betrekking tot de onder 5. ten laste gelegde mensenhandel gepleegd ten opzichte van [slachtoffer 5] heeft de raadsman aangevoerd dat hiervoor onvoldoende bewijs is daar [slachtoffer 5] zelf consequent heeft ontkend dat verdachte op enigerlei wijze betrokken was bij haar prostitutiewerk. 
 


Oordeel van de rechtbank


Overwegingen vooraf met betrekking tot het kader van mensenhandel

Uit de totstandkomingsgeschiedenis van artikel 273f (oud) van het Wetboek van Strafrecht (hierna: Sr) en de jurisprudentie volgt dat mensenhandel is gericht op uitbuiting. Bij de strafbaarstelling van mensenhandel staat het belang van het individu steeds voorop. Dat belang is het behoud van zijn of haar lichamelijke en geestelijke integriteit en persoonlijke vrijheid. De in dit artikel opgenomen verboden gedragingen beïnvloeden de wil waaronder is begrepen de keuzemogelijkheid van het slachtoffer in die zin dat zij leiden tot het ontbreken van vrijwilligheid waartoe ook behoort het ontbreken of de vermindering van de mogelijkheid een bewuste keuze te maken. Dit gebrek aan een vrije keuze en afhankelijkheid komt nader tot uitdrukking in de verschillende bestanddelen van artikel 273f Sr waarbij deze gedragingen alleen bestraft kunnen worden als ze zijn begaan onder omstandigheden waarbij (oogmerk van) uitbuiting kan worden verondersteld. 1
Het (oogmerk van) uitbuiting is in de wet niet gedefinieerd anders dan in het tweede lid door de opsomming van een aantal vormen van uitbuiting waaronder uitbuiting van een ander in de prostitutie. Uitbuiting veronderstelt altijd een zekere mate van onvrijwilligheid of onderwerping van degene die wordt uitgebuit. In het geval van prostitutiewerkzaamheden zal er - gelet op de aard van het werk en de forse inbreuk op de lichamelijke integriteit van het slachtoffer - in het geval van gebruik van enig dwangmiddel en enig financieel gewin bij de verdachte al snel sprake zijn van uitbuiting. Wanneer gebruik is gemaakt van enig dwangmiddel is instemming van het slachtoffer met de beoogde of bestaande uitbuiting niet relevant.
 

De rechtbank dient in de onderhavige zaak te beoordelen of verdachte (al dan niet samen met een ander of anderen) zich ten opzichte van [slachtoffer 1]  [slachtoffer 2] [slachtoffer 3] en [slachtoffer 4] schuldig heeft gemaakt aan mensenhandel in de zin van artikel 237f Sr sub-onderdelen 1 4 6 en 9 van lid 1. Uit de wettekst van de sub-onderdelen 1 en 6 volgt dat voor bewezenverklaring van deze sub-onderdelen is vereist dat sprake is van (oogmerk van) uitbuiting. Uit de jurisprudentie2 volgt dat de in sub-onderdeel (3) 4 en 9 omschreven gedragingen eveneens alleen strafbaar zijn indien zij zijn begaan onder omstandigheden waarbij uitbuiting kan worden verondersteld. Uitbuiting moet derhalve worden aangemerkt als een impliciet bestanddeel van deze sub-onderdelen. 
 

Met betrekking tot het onder 1. 2. en 4. ten laste gelegde is de rechtbank van oordeel dat de sub-onderdelen 1 en 4 en 9 telkens niet bewezen kunnen worden. De rechtbank overweegt hiertoe dat op basis van de verklaringen van [slachtoffer 1]  [slachtoffer 2] [slachtoffer 3] en [slachtoffer 4] niet wettig en overtuigend bewezen kan worden dat zij door gebruikmaking van enig dwangmiddel door verdachte - al dan niet samen met [medeverdachte 2] en [medeverdachte 1] - zijn bewogen tot kort gezegd het (blijven) verrichten van prostitutiewerkzaamheden en het (blijven) afstaan van verdiensten. 	
 

Met betrekking tot sub-onderdeel 9 heeft de officier van justitie enkel met betrekking tot [slachtoffer 1] (feit 1) tot bewezenverklaring gerequireerd waarbij hij onder meer heeft aangevoerd dat er op een gegeven moment een afspraak tussen verdachte en [medeverdachte 2] zou zijn gemaakt omtrent het afstaan van verdiensten door [slachtoffer 1] aan verdachte. Dit wordt echter slechts verklaard door [slachtoffer 1] zelf. Nog los van het gebrek aan steunbewijs hiervoor is de rechtbank van oordeel dat uit het enkele (afspreken van) afstaan van verdiensten nog niet kan volgen dat sprake is van de voor sub-onderdeel 9 vereiste dwang. De rechtbank zal verdachte derhalve eveneens vrijspreken van dit sub-onderdeel van het onder 1. ten laste gelegde.
 

Ten aanzien van het (telkens onder 1. 2. 3. en 4.) ten laste gelegde sub-onderdeel 6 constateert de rechtbank dat op basis van dossier kan worden vastgesteld dat verdachte heeft geprofiteerd van de verdiensten van respectievelijk [slachtoffer 1]  [slachtoffer 2] [slachtoffer 3] en [slachtoffer 4]. Hij verbleef in bungalows die met de verdiensten van de dames werden betaald en hij maakte gebruikt van de drugs en boodschappen die met de verdiensten van de dames waren betaald. Voor een bewezenverklaring van sub-onderdeel 6 is echter vereist dat het opzet van de dader behalve op het voordeel trekken ook (al dan niet voorwaardelijk) gericht was op de uitbuiting van een ander.3 Daar naar het oordeel van de rechtbank niet bewezen kan worden dat sprake was van uitbuiting van voornoemde dames kan dit niet bewezen worden en zal de rechtbank verdachte eveneens vrijspreken van sub-onderdeel 6 van het onder 1. 2. 3. en 4. ten laste gelegde.
 

Ten aanzien van de onder 5. ten laste gelegde mensenhandel gepleegd ten opzichte van [slachtoffer 5] overweegt de rechtbank als volgt.  
Aan verdachte is ten laste gelegd dat hij zich schuldig heeft gemaakt aan de sub-onderdelen 2 5 en 8 van artikel 273f Sr waarbij sprake is van een minderjarig slachtoffer. Daar de bescherming van minderjarigen centraal staat bij deze sub-onderdelen is voor een bewezenverklaring hiervan - in tegenstelling tot bij de sub-onderdelen 1 3 4 6 en 9 zoals hiervoor overwogen ten aanzien van het onder 1. 2. 3. en 4. ten laste gelegde - niet vereist dat komt vast te staan dat sprake was van gebruik van dwangmiddelen. Door het tewerkstellen van minderjarigen in de prostitutie is er in het algemeen sprake van een grote inbreuk op de lichamelijke en geestelijke integriteit van de minderjarige. Reeds indien bewezen kan worden dat verdachte de ten laste gelegde gedragingen heeft verricht ten opzichte van een minderjarige (voor sub-onderdeel 2 in combinatie met het oogmerk van uitbuiting) is sprake van uitbuiting. 
 

Uit de hierna op te nemen bewijsmiddelen blijkt samengevat dat [slachtoffer 5] in september en oktober 2015 toen zij 17 jaar oud was heeft gewerkt als prostituee. [slachtoffer 5] was destijds de vriendin van verdachte. Verdachte huurde bungalows op vakantieparken in Offingawier en Earnewâld alwaar hij (onder andere) met [slachtoffer 5] verbleef. 

        [slachtoffer 5] ontving daar klanten die haar via een seksadvertentie op internet benaderden. Verdachte instrueerde [slachtoffer 5] telefonisch met betrekking tot de betaling van een klant die niet kreeg waar hij voor had betaald. [slachtoffer 5] gaf haar verdiensten af aan verdachte die het geld vervolgens zelf uitgaf. Dit leidde tot conflicten tussen [slachtoffer 5] en verdachte waarbij verdachte niet schroomde om geweld tegen [slachtoffer 5] te gebruiken. 
 

Gelet op het voorgaande acht de rechtbank wettig en overtuigend bewezen dat verdachte zich schuldig heeft gemaakt aan de ten laste gelegde uitbuiting van [slachtoffer 5]. Het voor sub-onderdeel 2 vereiste oogmerk van uitbuiting leidt de rechtbank eveneens af uit voornoemde gang van zaken waarbij verdachte profiteerde van de verdiensten van [slachtoffer 5]. Daarbij betrekt de rechtbank tevens de onder de bewijsmiddelen opgenomen verklaring van [getuige 1] inhoudende dat toen zij wilde gaan winkelen met [slachtoffer 5] verdachte aangaf dat zij er niet waren om vakantie te vieren maar om te werken doelend op de prostitutiewerkzaamheden van [slachtoffer 5]. 
 

Het verweer van de raadsman inhoudende dat het slachtoffer zelf heeft ontkend dat verdachte iets met haar prostitutiewerk te maken had maakt dit niet anders. De verklaringen van [slachtoffer 5] worden op het punt van de betrokkenheid van verdachte weerlegd door verschillende (en objectieve) bewijsmiddelen. De rechtbank acht het voorstelbaar dat [slachtoffer 5] aldus heeft verklaard omdat zij ten tijde van het verhoor nog steeds verliefd op verdachte was en hem wilde beschermen. Het verweer van de raadsman zal derhalve worden verworpen.
 


Bewijsmiddelen
De rechtbank past ten aanzien van het onder 5. ten laste gelegde de volgende bewijsmiddelen toe die de voor de bewezenverklaring redengevende feiten en omstandigheden bevatten zoals hieronder zakelijk weergegeven.  
1. Een naar wettelijk voorschrift opgemaakt proces-verbaal van aangifte d.d. 7 oktober 2015 opgenomen op pagina 270 e.v. van het dossier van Politie Noord-Nederland met nummer NNRCC15022-HPV-01 d.d. 27 oktober 2016 inhoudende als verklaring van [getuige 1]:

Ik ben op 2 en 3 oktober 2015 met mijn vriendin [slachtoffer 5] een weekendje weggegaan. [slachtoffer 5] is 17 jaar. [slachtoffer 5] had tegen mij gezegd dat zij ergens een huisje had waar we naartoe konden gaan. Ik ken [slachtoffer 5] van de gesloten inrichting 'De Koppeling’. Ik weet dat [slachtoffer 5] en haar vriend [verdachte] elke week ergens anders een huis huren. [verdachte] heeft mij opgehaald samen met [slachtoffer 5] en een vriend van [verdachte] [naam 3]. Er was drank in de auto dus we dronken wat alcohol in de auto. We zijn in een bar geweest in Friesland. Hier kregen [verdachte] en [slachtoffer 5] ruzie. [slachtoffer 5] liep toen weg en ik zag [verdachte] achter [slachtoffer 5] aan liep. Ik zag dat [verdachte] vervolgens omhoog sprong en met zijn rechterbeen in [slachtoffer 5] haar rug schopte. [slachtoffer 5] viel vervolgens in een zittende beweging op de grond. Ik zag dat het [slachtoffer 5] pijn deed omdat [slachtoffer 5] erg begon te huilen. De ruzie ging over het feit dat [verdachte] vaak gokt en [slachtoffer 5]'s geld opmaakt. 
Vrijdag zijn we eerst naar een vakantiehuisje ergens in Friesland gegaan. Hier hebben we XTC gebruikt. [verdachte] had de XTC meegenomen. Zaterdag moest [slachtoffer 5] eerst werken. Ze slaapt dan met mensen tegen betaling. Prostitutie. Ik denk dat zij twee of drie mannen die zaterdag heeft ontvangen. Ik zat toen in de woonkamer. De bezoekjes van de mannen duren ongeveer een half uurtje per keer. [verdachte] en [naam 3] waren dan even weg. Dit deden zij elke keer als er een klant voor [slachtoffer 5] kwam. Dit deden zij omdat het anders ongemakkelijk werd voor de klanten zei [verdachte]. Zondag kreeg [slachtoffer 5] weer wat klanten. 
Volgens mij verdient [slachtoffer 5] 150 euro per keer. [verdachte] beheert al dit geld. 
 

Vannacht om 03:00 uur waren [slachtoffer 5] [verdachte] en ik in de woonkamer van het vakantiehuisje in Earnewâld. [slachtoffer 5] had ruzie met [verdachte]. Ik zag dat [verdachte] in de woonkamer van het vakantiehuisje in Earnewâld een kopstoot uitdeelde aan [slachtoffer 5]. Ik zag dat hij haar raakte op haar neus. [slachtoffer 5] wilde naar huis omdat ze weer ruzie had met [verdachte]. Toen [slachtoffer 5] en ik zeiden dat we een taxi zouden regelen werd [verdachte] boos. Ik zag dat [verdachte] zijn hoofd met een stotende beweging tegen [slachtoffer 5]'s neus knalde. [slachtoffer 5] moest vervolgens huilen. 
 
2. Een naar wettelijk voorschrift opgemaakt proces-verbaal van getuigenverhoor d.d. 7 oktober 2015 opgenomen op pagina 274 e.v. van voornoemd dossier inhoudende als verklaring van [getuige 1]: 

Op zaterdag 3 oktober gingen [verdachte] en [naam 3] weg omdat [slachtoffer 5] een klant kreeg. [slachtoffer 5] heeft zichzelf of samen met haar vriend [verdachte] via een website op Kinky aangemeld. Er staan foto's van haar in lingerie op Kinky. Deze liet ze me zien. Het kostte de klanten 80 euro ofzo voor een halfuur en 150 euro voor een uur. Ze moest op een man plassen en poepen en dan zou ze 200 euro krijgen. Ze kreeg maar 150 omdat ze niet kon poepen.
Op zaterdag daar in dat huisje waar we vanaf vrijdag inzaten kwam er een man aan de deur die met [slachtoffer 5] de slaapkamer inging. Zo zijn er twee of drie klanten bij ons in dat huisje geweest. Vooraf als de klanten binnen komen moeten ze gelijk betalen. Ik heb wel gezien dat de klanten geld aan [slachtoffer 5] gaven. [slachtoffer 5] werd gebeld door de klant en dan spraken ze een tijd af. [slachtoffer 5] gaf de bedragen door van 80 euro of 150 euro. [slachtoffer 5] sprak met de klant af waar de klant naar toe moest komen. [verdachte] en [naam 3] kwamen nadat de klanten waren geweest terug in het huisje. [slachtoffer 5] vertelde me dat [verdachte] het geld bij zich hield wat zij verdiende. [verdachte] gebruikte [slachtoffer 5] haar geld ook wel om te gokken op gokautomaten. Dat vond [slachtoffer 5] niet leuk. Daar hadden ze ook ruzie over. De boodschappen van vrijdagavond heeft [verdachte] betaald maar toen zei [slachtoffer 5] al tegen hem dat hij haar geld opmaakte en daar kregen ze ook ruzie om. Ook daarna bij het cafébezoek werden de drankjes door [verdachte] betaald. Ook dit was volgens [slachtoffer 5] met het geld van haar en daar was ze boos om. 
Voordat we zondag 4 oktober vertrokken heeft [slachtoffer 5] één mannelijke klant gehad in de slaapkamer. Er zou nog een andere klant komen maar die kwam niet opdagen. De afspraken werden gemaakt door die mannen omdat ze haar telefoonnummer belden wat in de advertentie van Kinky stond vermeld. 
O: De advertenties werden getoond aan aangeefster. Aangeefster herkende de foto's van de 
advertentie. 
 
3. Een naar wettelijk voorschrift opgemaakt proces-verbaal van getuigenverhoor d.d. 8 oktober 2015 opgenomen op pagina 278 e.v. van voornoemd dossier inhoudende als verklaring van [getuige 1]: 

V: Kan het zijn dat ze vakantie hebben? 
A: Nee want ik wilde een keertje met [slachtoffer 5] winkelen en toen zei [verdachte]: “Nee we zijn hier niet op vakantie we zijn hier voor werk.” Hij bedoelde het werk van [slachtoffer 5] als prostituee. 
V: We laten je foto's zien van de site Kinky.nl. Wil je daar eens op reageren? 
A: Iedereen belt haar op via die site. Ik zie op een foto dat [slachtoffer 5] een blauw jurkje aan heeft en een ketting met een hartje draagt. Dat jurkje had [slachtoffer 5] aan in huisje 1. Ik herken [slachtoffer 5] op de foto's aan haar figuur. Ik herken ook haar groene lingerie. Ik zie een foto waarop [slachtoffer 5] op een bed ligt met naast haar een telefoon. Ik herken deze telefoon als de hare. 
 
4. Een naar wettelijk voorschrift opgemaakt proces-verbaal van getuigenverhoor d.d. 7 oktober 2015 opgenomen op pagina 314 e.v. van voornoemd dossier inhoudende als verklaring van [slachtoffer 5]:

Afgelopen maandag 5 oktober ben ik in Earnewâld gekomen in een huisje. 
De twee weken daarvoor zaten we in Sneek. Bij Offingawier. Je hebt daar huisjes die je kunt huren. 
V: Wie heeft de huisjes geboekt. 
A: [verdachte] via een boekingssite. 
V: Welk vervoermiddel hebben jullie. 
A: [verdachte] heeft een auto. Een rode Peugeot. 
Het klopt dat ik ruzie met [verdachte] had. [verdachte] liep achter mij aan en begon te schelden. Ik schreeuwde en huilde. 

5. Een naar wettelijk voorschrift opgemaakt proces-verbaal van getuigenverhoor d.d. 3 november 2015 opgenomen op pagina 331 e.v. van voornoemd dossier inhoudende als verklaring van [slachtoffer 5]:

Ik heb gewerkt. Ik heb seks gehad voor geld. Er was één klant voor poepseks dat was gevend en de andere klant had geen geld en die is weer weggegaan. Ik heb geld gekregen voor die poepseks en die andere man is weggegaan.
V: We hebben jou de vorige keer die advertentie laten zien met de foto's. Dat was jij op die foto's? 
A: Ja dat was ik.
 
6. Een naar wettelijk voorschrift opgemaakt proces-verbaal van getuigenverhoor d.d. 9 oktober 2015 opgenomen op pagina 339 e.v. van voornoemd dossier inhoudende als verklaring van [getuige 2]:
Op donderdag 17 september 2015 kwam een man bij de receptie van [naam bedrijf]. Hij noemde zich [verdachte] en wilde voor het weekend een appartement huren. [verdachte] wilde het appartement huren tot 21 september en betaalde mij 350 euro. Ik zag dat zijn vriendin hem dit geld overhandigde.  
7. Een naar wettelijk voorschrift opgemaakt proces-verbaal van getuigenverhoor d.d. 9 oktober 2015 opgenomen op pagina 341 e.v. van voornoemd dossier inhoudende als verklaring van [getuige 3]: 
Het gaat om een boeking voor de huur van een bungalow bij [naam bedrijf] in Earnewâld voor de week van maandag 5 oktober 2015 tot en met maandag [geboortedatum] 2015. De boeking is gedaan op naam van [verdachte]. Het betrof een contante betaling bij aankomst. Ik zag dat het ging om twee mannen waarvan een blank. Bij de mannen waren twee meisjes van een jaar of 20. Zij waren duidelijk jonger dan de man die geboekt had. Deze blanke man deed het woord voornamelijk bijgestaan door de donkere man. Het viel ons op dat de meisjes totaal niets zeiden. Ik had ook het idee dat ze niet blij waren dat ze een weekje op vakantie gingen.  
8. Een naar wettelijk voorschrift opgemaakt proces-verbaal van verhoor d.d.16 oktober 2015 opgenomen op pagina 216 e.v. van voornoemd dossier inhoudende als verklaring van [getuige 4]: 

Ik heb op Kinky.nl gezocht bij andere extremiteiten. Ik heb gebeld en heb haar gevraagd voor plas en poepseks. Ik dacht dan hoor ik ook meteen wat voor meisje ik aan de lijn heb. Ze vertelde dat zij dit wel deed maar dat zij dit alleen gaf. Ik heb een afspraak gemaakt en ik ben er naar toe gegaan. Zij gaf het adres Paveljoenweg in Offringawier op dacht ik. Het was bij het Sneekermeer. Volgens mij was het twee weken geleden 2 en 3 oktober 2015. Ik ben daar op een zaterdag naar toe gegaan. Ze had donker kroezig haar. Er was in het huisje nog een ander meisje. Dat was een donker meisje. Het andere meisje heeft haar naam ook niet genoemd maar in de advertentie stond [naam 2] volgens mij. Ik heb haar 150 euro gegeven. Telefonisch was er ook 150 euro afgesproken. Maar nu zei ze dat het eigenlijk 200 euro was omdat er poep en plas bij zou komen. Ik heb toen gezegd dat het dan maar wat korter moest. Ik ben toen in de douche gaan liggen. Het lukte haar niet om te poepen. Het meisje is verschillende keren gebeld in de tijd dat ik er was. Op een gegeven moment vertelde ze aan een persoon aan de telefoon dat het poepen niet lukte. 
V: Heb je ook andere personen in de buurt gezien? 
A: Er stonden buiten mensen naast een ander huisje. Er stonden een stuk of vier of vijf mannen te roken of zoiets. 
V: Wat voor seksuele handelingen heb je nog meer gedaan? 
A: Het poepen lukte niet en toen mocht ik haar nog wel even beffen en zij heeft mij gepijpt. Het was ongeveer standje 69. Dat heb ik heel kort gedaan en toen zei ze: sorry mijn volgende klant komt eraan. Ik heb later nog eens op Kinky.nl gekeken. Toen zag ik dat zij nu in Earnewâld zat. Het was de precies dezelfde advertentie als de vorige keer.
V: We tonen u een aantal kopieën. 
A: Ja dit is de advertentie waarop ik gereageerd heb. Dit zijn de foto's ook die ik heb gezien. 
V: We tonen je nu een foto van een meisje. Wie is dit? 
A: Dit is het meisje waarmee ik een afspraak heb gehad in Offringawier en met wie ik seksuele handelingen heb gepleegd.
 
9. Een naar wettelijk voorschrift opgemaakt proces-verbaal van getuigenverhoor d.d. 16 oktober 2015 opgenomen op pagina 224 e.v. van voornoemd dossier inhoudende als verklaring van [getuige 5]:

Het is een paar weken geleden en ik heb een meisje opgezocht via een website. Ik heb telefonisch contact met haar gehad en we hebben een afspraak gemaakt. Ze heeft mij het adres doorgegeven. Het was ergens in een bungalow aan het Sneekermeer het [naam bedrijf] denk ik. Ik ben daar naartoe gegaan. 
Of het seksjobs.nl was of Kinky.nl was dat weet ik niet meer precies. Wel stonden er foto's op. In ieder geval één met een jurkje aan. Ik ben naar binnen gegaan. Van tevoren moest ik afrekenen en ik had te weinig geld bij mij. Toen zei ze dat het dan maar niet door moest gaan. Op dat moment werd zij gebeld en moest ze op escort. 
V: We tonen je nu een paar foto's van de advertentie die wij hebben gevonden. 
A: Die met het blauwe jurkje herken ik. Ook die van de achterkant waar ze lingerie aan heeft. 
V: We tonen je nu een foto van een meisje. Wie is dit? 
A: Ja dit is het meisje die ik in de bungalow aan het Sneekermeer heb ontmoet. 
 
10. Een naar wettelijk voorschrift opgemaakt proces-verbaal van bevindingen d.d. 16 oktober 2015 opgenomen op pagina 245 van voornoemd dossier inhoudende als relaas van verbalisant(en):
Op vrijdag 16 oktober 2015 werd [getuige 4] gehoord als verdachte. Hem werd tijdens het verhoor kopieën van foto 's getoond. Verdachte herkende alle foto 's die hem werden getoond. De foto 's die zijn getoond zijn bij dit proces-verbaal. Ook herkende verdachte [getuige 4] de foto van getuige/ slachtoffer [slachtoffer 5] geboren [geboortedatum]/1997. Ook deze foto zal bij dit proces-verbaal worden gevoegd . Op vrijdag 16 oktober 2015 werd verdachte [getuige 5] gehoord. Ook hem werden de kopieën getoond. Hij herkende van de getoonde foto 's de foto 's onder nummer ADM-07-01-02 en ADM-07-01-04. Ook herkende hij de foto van getuige/slachtoffer [slachtoffer 5].  
11. Een naar wettelijk voorschrift opgemaakt proces-verbaal van relaas d.d. 27 oktober 2015 opgenomen op pagina 10 e.v. van voornoemd dossier inhoudende als relaas van verbalisant(en):

Door mij verbalisant werd op woensdag 7 oktober 2015 op het internet een advertentie aangetroffen op de site www.kinky.nl. 
In deze advertentie werd seks tegen betaling aangeboden door een 21-jarige " [naam 2] ". In de advertentie werd als plaats van ontvangst Earnewâld genoemd. Tevens werd in de advertentie het telefoonnummer 06-82457258 vermeld zijnde het nummer waarop een afspraak met adverteerder kon worden gemaakt. 
Hierop heb ik bovengenoemd telefoonnummer gebeld. Vervolgens zag en hoorde ik dat het telefoontoestel in gebruik bij [slachtoffer 5] overging. Voorts werd er op de site www.citygirl.nl een soortgelijke seksadvertentie aangetroffen waarbij gebruik werd gemaakt het hetzelfde telefoonnummer. 
 
12. Een naar wettelijk voorschrift opgemaakt proces-verbaal van bevindingen d.d. 7 oktober 2015 opgenomen op pagina 226 van voornoemd dossier inhoudende als relaas van verbalisant(en):
Op woensdag 7 oktober 2015 ben ik gegaan naar Earnewâld [straatnaam] in verband met een hulpvraag van [getuige 1]. In de woning troffen wij drie andere personen aan. Een vrouwspersoon lag naakt op het bed in de woonkamer. Dit bleek te gaan om [slachtoffer 5] . In de woonkamer werd aangetroffen [verdachte] .  
13. Een naar wettelijk voorschrift opgemaakt proces-verbaal van bevindingen d.d. 25 mei 2015 opgenomen op pagina 250 e.v. van voornoemd dossier inhoudende als relaas van verbalisant(en):

Na de aanhouding van verdachte werd er onder hem een GSM in beslag genomen. Op het toestel werd een aantal berichten aangetroffen. Dit betroffen berichten tussen het toestel van verdachte en de minderjarige [slachtoffer 5] . 
Timestamp: 3-10-2015 11:21:52 
Het is me niet gelukt om te poepen @@ ([slachtoffer 5]) 
Yes 
Timestamp: 3-10-2015 11:24:48 
Hij moet wel betalen ma 

        [nummer]@s.whatsapp.net 
Yes ([slachtoffer 5]) 
3-10-2015 11 :24:50(UTC+O) 
Timestamp: 3-10-2015 11:25:04 
Ja barkie 50		 
Yes 

        [nummer]@s.whatsapp.net 
Timestamp: 3-10-2015 11:25:08 
Oké ([slachtoffer 5])
 


Bewezenverklaring
De rechtbank acht het onder 5. ten laste gelegde wettig en overtuigend bewezen met dien verstande dat:  

hij in de periode van september 2015 tot en met 7 oktober 2015 te Offingawier in de gemeente Súdwest-Fryslân en te Earnewâld in de gemeente Tytsjerksteradiel 
 

A)
een ander te weten [slachtoffer 5]  telkens

- heeft vervoerd overgebracht en gehuisvest met het oogmerk van seksuele uitbuiting van die [slachtoffer 5] (sub 2°) en
- ertoe heeft gebracht zich beschikbaar te stellen tot het verrichten van seksuele handelingen met een derde tegen betaling (sub 5°) en 

B)

- telkens opzettelijk voordeel heeft getrokken uit seksuele handelingen van die ander te weten [slachtoffer 5]  met een derde tegen betaling (sub 8°) 

terwijl die [slachtoffer 5]  geboren op [geboortedatum] 1997 (telkens) de leeftijd van achttien jaren nog niet had bereikt
 

hebbende verdachte 

- een liefdesrelatie met die [slachtoffer 5] aangeknoopt en
- die [slachtoffer 5] ondergebracht in bungalows en
- aan die [slachtoffer 5] alcoholhoudende drank en drugs (XTC) verstrekt en 
- op de website www.kinky.nl een advertentie geplaatst of laten plaatsen waarin die [slachtoffer 5] zich (onder de naam " [naam 2] ") aanbood voor seks tegen betaling en daarbij een erotische foto van die [slachtoffer 5] geplaatst of laten plaatsen waarop die [slachtoffer 5] was gekleed in lingerie en daarbij het bij die [slachtoffer 5] in gebruik zijnde telefoonnummer vermeld of laten vermelden en
- op de website www.citygirl.nl een soortgelijke advertentie geplaatst of laten plaatsen waarin eveneens het door die [slachtoffer 5] in gebruik zijnde telefoonnummer was vermeld en
- die [slachtoffer 5] in de gelegenheid gesteld om tegen betaling seks te hebben met mannen en daartoe afspraken heeft laten maken met (potentiële) klanten en
- die [slachtoffer 5] klanten laten ontvangen in die bungalows en 
- die [slachtoffer 5] in haar rug heeft geschopt en getrapt en een kopstoot heeft gegeven en
- een deel van het door die [slachtoffer 5] met voornoemde prostitutiewerkzaamheden verdiende geld afgenomen of ontvangen. 

Verdachte zal van het meer of anders ten laste gelegde worden vrijgesproken aangezien de rechtbank dat niet bewezen acht.
 

Voor zover in de tenlastelegging taal- en/of schrijffouten voorkomen zijn deze in de bewezenverklaring verbeterd. Verdachte is daardoor niet geschaad in de verdediging.
 


Strafbaarheid van het bewezen verklaarde 
Het bewezen verklaarde levert op: 

5.	Mensenhandel meermalen gepleegd.
 

Dit feit is strafbaar nu geen omstandigheden aannemelijk zijn geworden die de strafbaarheid uitsluiten. 
 


Strafbaarheid van verdachte
De rechtbank acht verdachte strafbaar nu niet van enige strafuitsluitingsgrond is gebleken. 


Strafmotivering


Vordering van de officier van justitie

De officier van justitie heeft gevorderd dat verdachte ter zake van het onder 1. 2. 3. 4. en 5. ten laste gelegde (met dien verstande dat het bij de feiten 1. 2. 3. en 4. gaat om een beperkt aantal sub-onderdelen zoals reeds weergegeven onder het standpunt van de officier van justitie) wordt veroordeeld tot een gevangenisstraf voor de duur van vier jaren.
 


Standpunt van de verdediging

De raadsman heeft geen strafmaatverweer gevoerd. 
 


Oordeel van de rechtbank

Bij de bepaling van de straf heeft de rechtbank rekening gehouden met de aard en de ernst van het bewezen en strafbaar verklaarde de omstandigheden waaronder dit is begaan de persoon van verdachte zoals deze naar voren is gekomen uit het onderzoek op de terechtzitting en de over hem opgemaakte rapportages d.d. 14 november 2017 26 oktober 2016 en 8 september 2016 het verdachte betreffende uittreksel uit de justitiële documentatie d.d. 25 oktober 2017 en de vordering van de officier van justitie.
 

De rechtbank heeft in het bijzonder het volgende in aanmerking genomen.
Verdachte heeft zich schuldig gemaakt aan mensenhandel door een zeventienjarig meisje dat verliefd op hem was mee te nemen naar door hem gehuurde bungalows en haar daar prostitutiewerk te laten verrichten. Het slachtoffer heeft meerdere klanten ontvangen en verdachte profiteerde van haar verdiensten. Verdachte heeft het slachtoffer meermalen mishandeld onder meer toen zij ruzie kregen over de wijze waarop verdachte het door het slachtoffer verdiende geld uitgaf.
Mensenhandel is een ernstig strafbaar feit waarbij op ernstige wijze inbreuk wordt gemaakt op de lichamelijke en geestelijke integriteit van de slachtoffers. Het is algemeen bekend dat slachtoffers van mensenhandel doorgaans nog lange tijd de psychische gevolgen hiervan ondervinden. Dat er geen sprake is geweest van dwang of dat het slachtoffer zou hebben ingestemd met het sekswerk is gegeven haar minderjarige leeftijd niet van belang. De door verdachte overtreden bepaling beoogt immers minderjarigen te beschermen ook tegen zichzelf. Juist de leeftijd van het slachtoffer maakt haar immers kwetsbaar. Verdachte heeft misbruik gemaakt van deze kwetsbaarheid en van haar verliefdheid en is volledig voorbij gegaan aan de belangen van het minderjarige slachtoffer enkel om er zelf beter van te worden. De rechtbank rekent dit hem zwaar aan.
 

De rechtbank heeft tevens in aanmerking genomen dat verdachte blijkens het hem betreffende uittreksel uit de justitiële documentatie eerder onherroepelijk is veroordeeld maar niet voor soortgelijke strafbare feiten. 
Verdachte is tevens veroordeeld nadat de pleegperiode van de onderhavige feiten was verstreken waardoor artikel 63 Sr van toepassing is. 
 

Uit de over verdachte opgemaakte rapportages volgt dat er geen strafadvies kan worden gegeven gelet op de ontkenning van verdachte. Er zijn weliswaar aanwijzingen voor een antisociale persoonlijkheidsproblematiek maar dit is niet vast komen te staan. De rechtbank zal hier dan ook geen rekening mee houden in strafverminderende zin.
 

De rechtbank hanteert een onvoorwaardelijke gevangenisstraf als uitgangspunt in het geval van een bewezenverklaring van mensenhandel. Bij de beoordeling van de ernst houdt de rechtbank ook rekening met de verdere omstandigheden waaronder het feit is begaan waaronder de leeftijd van het slachtoffer de duur van het feit de mate van uitbuiting en de mate van geweld. De rechtbank is van oordeel dat in het onderhavige geval waarbij het gaat om een 17-jarige slachtoffer dat in een periode van ruim een maand enkele klanten heeft ontvangen als prostituee dat meermalen door verdachte werd mishandeld en haar verdiensten heeft afgestaan een onvoorwaardelijke gevangenisstraf voor de duur van een jaar passend en geboden is. Deze straf wijkt sterk af van de eis van de officier van justitie daar de rechtbank in tegenstelling tot de officier van justitie komt tot een vrijspraak van vier van de vijf ten laste gelegde feiten.
 


Benadeelde partijen

De volgende personen hebben zich als benadeelde partij in het strafproces gevoegd met een vordering tot schadevergoeding:1. [slachtoffer 1]  tot een bedrag van € 29.40000 ter zake van materiële schade en 
€ 5.00000 ter vergoeding van immateriële schade vermeerderd met wettelijke rente vanaf de datum dat de schade is ontstaan; 2. [slachtoffer 2] tot een bedrag van € 46.51500 ter vergoeding van materiële schade en 
€ 5.00000 ter vergoeding van immateriële schade vermeerderd met wettelijke rente vanaf de datum dat de schade is ontstaan; 3. [slachtoffer 4] tot een bedrag van € 75000 ter vergoeding van materiële schade en 
€ 5.00000 ter vergoeding van immateriële schade vermeerderd met wettelijke rente vanaf de datum dat de schade is ontstaan.
 

De rechtbank acht de feiten waaruit de schade zou zijn ontstaan niet bewezen. De benadeelde partijen zullen daarom niet ontvankelijk worden verklaard in de vordering. De vorderingen kunnen slechts bij de burgerlijke rechter worden aangebracht.   
 


Toepassing van wetsartikelen
De rechtbank heeft gelet op de artikelen 57 63 en 273f van het Wetboek van Strafrecht zoals deze artikelen golden ten tijde van het bewezen verklaarde.  


Uitspraak 


De rechtbank 

Verklaart niet bewezen hetgeen verdachte onder 1. 2. 3. en 4. is ten laste gelegd en spreekt verdachte daarvan vrij. 
 

Verklaart het onder 5. ten laste gelegde bewezen te kwalificeren en strafbaar zoals voormeld en verdachte daarvoor strafbaar.
 

Verklaart niet bewezen hetgeen aan verdachte meer of anders is ten laste gelegd dan het bewezen verklaarde en spreekt verdachte daarvan vrij. 
 

Veroordeelt verdachte tot:
 


een gevangenisstraf voor de duur van een jaar.  

Beveelt dat de tijd door de veroordeelde voor de tenuitvoerlegging van deze uitspraak in verzekering en/of voorlopige hechtenis doorgebracht bij de uitvoering van de opgelegde gevangenisstraf geheel in mindering zal worden gebracht. 
 

Heft op het geschorste bevel tot voorlopige hechtenis. 
 

Bepaalt dat de benadeelde partij [slachtoffer 1] in haar vordering niet ontvankelijk is en dat dit deel van de vordering slechts bij de burgerlijke rechter kan worden aangebracht.
 

Bepaalt dat de benadeelde partij [slachtoffer 2] in haar vordering niet ontvankelijk is en dat dit deel van de vordering slechts bij de burgerlijke rechter kan worden aangebracht.
 

Bepaalt dat de benadeelde partij [slachtoffer 4] in haar vordering niet ontvankelijk is en dat dit deel van de vordering slechts bij de burgerlijke rechter kan worden aangebracht.
 

Dit vonnis is gewezen door mr. A.H.M. Dölle voorzitter mr. F.J. Agema en mr. M.B. de Wit rechters bijgestaan door mr. C.L. van der Woude griffier en uitgesproken ter openbare terechtzitting van deze rechtbank op 13 februari 2018.
 

Mr. Agema is buiten staat dit vonnis mede te ondertekenen.
 

1
HR 24 november 2015 ECLI:NL:HR:2015:3309 HR 5 april 2016 ECLI:NL:HR:2016:554. 
2
HR 24 november 2015 ECLI:NL:HR:2015:3309 HR 5 april 2016 ECLI:NL:HR:2016:554. 
3
 HR 8 juni 2015 ECLI:NL:HR:2015:2467.
