

Parketnummer: 500.00381/17
Uitspraak:	5 juni 2018		Tegenspraak 


Vonnis van dit Gerecht  

in de strafzaak tegen de verdachte:
 


[VERDACHTE] 

geboren op [geboortedatum] 1989 in [geboorteplaats]
wonende in [woonplaats]
thans gedetineerd in het huis van bewaring in Curaçao.
 


Onderzoek van de zaak

 

Het onderzoek ter openbare terechtzitting heeft plaatsgevonden op 1 december 2017 28 maart 2018 en 15 mei 2018. De verdachte is telkens verschenen bijgestaan door haar raadsvrouw mr. T.F. Smeulders advocaat in Curaçao.
 

De officier van justitie mr. R.A. Koert heeft ter terechtzitting gevorderd dat het Gerecht  het onder1 en 2 ten laste gelegde bewezen zal verklaren en de verdachte daarvoor zal veroordelen tot een gevangenisstraf gelijk aan de periode in voorarrest doorgebracht met aftrek van voorarrest vanaf 18 augustus 2017. Voorts heeft de officier van justitie onttrekking aan het verkeer gevorderd van de inbeslaggenomen vuurwapens en de munitie. 
 

De raadsvrouw heeft een strafmaat verweer gevoerd. 
 


Tenlastelegging

 

Aan de verdachte is ten laste gelegd:
 
1. dat zij op of omstreeks 18 augustus 2017 althans op een tijdstip in of omstreeks de maand augustus 2017 in Curaçao en/of in de territoriale wateren rond Curacao tezamen en in vereniging met een ander of anderen althans alleen voorhanden heeft gehad 

-
een (automatisch) pistool (van het merk Glock 19 serienummer [wapennummer]) en/of

-
een (automatisch) pistool (van het merk Glock 19 zonder serienummer)  en/of

-
een (automatisch) pistool (van het merk Glock 17 serienummer [wapennummer]) en/of

-
een (automatisch) pistool (van het merk Glock 19 zonder serienummer) en/of

-
een (automatisch) pistool (van het merk Glock 19 serienummer [wapennummer]) en/of

-
een pistool (van het merk FN Fabrique National Herstal Belgique serienummer [wapennummer]) en/of

-
een pistool (van het merk Force 99 Tanfoglio) en/of

-
een pistool (van het merk Pietro Baretta model .92FS zonder serienummer) en/of

-
een revolver (van het merk Ruger caliber .38 special) en/of

-
een revolver (van het merk Colt type Cobra) en/of

-
een revolver (zwart) en/of

-
een revolver (bruin/zwart) en/of

-
een revolver (van het merk Smith & Wesson model 10-7 caliber .38 special) en/of

-
een revolver (zwart serienummer [wapennummer]) en/of

-
een revolver (van het merk Colt type Agent serienummer [wapennummer] caliber .38 special) en/of

-
revolver (van het merk Smith & Wesson model 10-2) en/of

-
revolver (van het merk Smith & Wesson model 0307) en/of

-
revolver (van het merk Amadeo Rossi model L54 serienummer [wapennummer] .38 special) en/of

-
revolver (van het merk Smith & Wesson model 16 .38 special) en/of

-
revolver (zwart van het merk Smith & Wesson model 16 .38 special) 



in elk geval een of meer vuurwapens en/of zware vuurwapens in de zin van de Vuurwapenverordening 1930 en/of 


8 lege patroonhouders 
althans onderdelen van vuurwapens in de zin van de Vuurwapenverordening 1930 en/of

-

112 scherpe patronen van het kaliber 9 mm en/of

-

30 scherpe patronen van het kaliber .38 special


in elk geval munitie in de zin van de Vuurwapenverordening 1930; 
2. dat zij op of omstreeks 18 augustus 2017 althans op een tijdstip in of omstreeks de maand augustus 2017 in Curaçao en/of in de territoriale wateren rond Curacao tezamen en in vereniging met een ander of anderen althans alleen 

al dan niet opzettelijk heeft ingevoerd in de zin van artikel 1 lid 2 van de Opiumlandsverordening 1960 en/of
in haar bezit heeft gehad en/of aanwezig heeft gehad en/of heeft aangewend 
ongeveer 10640 gram in elk geval een hoeveelheid hennep althans hars die uit hennep wordt getrokken althans een gebruikelijke bereiding waaraan de hars die uit hennep wordt getrokken ten grondslag ligt (zoals hashish) zijnde hennep een middel als bedoeld in artikel 1 Opiumlandsverordening 1960 en/of in de Beschikking van de Minister van Volksgezondheid van 6 januari 2005 (P.B. 2005 no. 13).
 


Formele voorvragen

 

Het Gerecht stelt vast dat de dagvaarding geldig is dat het bevoegd is tot kennisneming van de zaak dat het openbaar ministerie ontvankelijk is in zijn vervolging en dat er geen redenen zijn voor schorsing van de vervolging.
 


Vrijspraak van de feiten 1 en 2

 

Het Gerecht heeft uit het onderzoek op de terechtzitting niet door de inhoud van de wettige bewijsmiddelen de overtuiging bekomen dat de verdachte het ten laste gelegde heeft begaan. Het Gerecht overweegt daartoe als volgt. 
 

Uit het dossier en het onderzoek ter terechtzitting is niet meer gebleken dan dat de verdachte reeds bij het betreden van de lancha in Venezuela enkele zwarte vuilniszakken met inhoud heeft zien liggen en dat zij bij aankomst op Curaçao in de kofferbak van het voertuig waar zij in was gestapt verschillende zakken met inhoud heeft gezien. Achteraf is uit onderzoek gebleken dat de zakken die tijdens de achtervolging uit het raam van het voertuig werden gegooid hennep patroonhouders  en vuurwapens met bijbehorende munitie bevatten. 
 

De verdachte heeft steeds weer ontkend wetenschap te hebben gehad van de aanwezigheid van de drugs vuurwapens munitie en patroonhouders. Haar verklaring komt er in de kern op neer dat zij via een boot vanuit Venezuela naar Curaçao wilde komen om de verslechterde economische situatie in Venezuela te ontvluchten. Teneinde zo snel mogelijk bij haar verblijfsadres te komen en de kans dat zij door de politie wordt opgepakt te verminderen heeft zij bij aankomst op Curaçao besloten om samen met de voor haar onbekende mannen in de auto te stappen. Het Gerecht acht de verklaring van de verdachte niet dermate onaannemelijk dat die verklaring als ongeloofwaardig terzijde moet worden geschoven. Hier komt nog bij dat het dossier naast voornoemde feiten en omstandigheden geen enkele concrete aanknopingspunt biedt waaruit zou moeten blijken dat de verdachte wist of had moeten weten of op zijn minst had moeten vermoeden dat voornoemde vuilniszakken drugs en vuurwapens bevatten. Voormelde feiten en omstandigheden zijn evenmin toereikend om te kunnen concluderen dat de verdachte het voorwaardelijk opzet op het voorhanden hebben van vuurwapens munitie en patroonhouders en de invoer van hennep heeft gehad in de zin dat zij willens en wetens de aanmerkelijke kans heeft aanvaard dat de zwarte vuilniszakken illegale goederen bevatten. Het feit dat vaker vanuit Venezuela naar Curaçao drugs en vuurwapens worden gesmokkeld doet aan het voorgaande niet af. De verdachte wordt derhalve van het tenlastegelegde medeplegen van het bezit van vuurwapens munitie en patroonhouders en het medeplegen van de invoer van hennep vrijgesproken. 
 


BESLISSING 

Het Gerecht:
 

verklaart niet bewezen hetgeen aan de verdachte onder 1 en 2 ten laste is gelegd en spreekt haar daarvan vrij;
 

heft op het bevel tot voorlopige hechtenis van de verdachte.
 

Dit vonnis is gewezen door de rechter mr. M.J. de Kort bijgestaan door mr. M.D.M. Connor (zittingsgriffier) en op 5 juni 2018 in tegenwoordigheid van de griffier uitgesproken ter openbare terechtzitting van het Gerecht in Curaçao.
 

uitspraakgriffier:


