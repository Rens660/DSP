



RECHTBANK GELDERLAND

 

Team strafrecht
 

Zittingsplaats Arnhem
 

Parketnummer	: 05/821331-13
Datum uitspraak	: 23 december 2016
 

Verstek
 


vonnis van de meervoudige kamer

 

in de zaak van
 


de officier van justitie bij het arrondissementsparket Oost-Nederland

 

tegen
 



          [verdachte]
        

geboren op [geboortedatum] te [geboorteplaats]  wonende te [adres 1]
 

Dit vonnis is gewezen naar aanleiding van het onderzoek op de terechtzittingen van 13 mei 2014 30 juni 2016 en 09 december 2016.
 



1 De inhoud van de tenlastelegging 

Aan verdachte is ten laste gelegd dat:
 

hij op of omstreeks 02 juni 2013 te [plaats] met een ander of anderen op of aan de openbare weg [adres 2] en/of [adres 3] en/of [adres 4] en/of [adres 5]  in elk geval op of aan een openbare weg openlijk in vereniging geweld heeft gepleegd tegen goederen en/of personen welk geweld bestond uit het gooien van flessen en/of glazen en/of waxinelichthouders en/of het (met kracht) (meermalen) slaan/stompen en/of (met kracht)(meermalen) slaan met een balk/paal althans een stuk hout en/of een mes en/of (met kracht) (meermalen) trappen/schoppen tegen en/of dreigend opdringen in de richting van die [slachtoffer 1] en/of [slachtoffer 2] en/of [slachtoffer 3] en/of het slaan (met een barkruk/stoel) en/of schoppen tegen de ruiten en/of deuren van cafe [naam] gevestigd aan de [adres 4] te [plaats] .
 


2.	Overwegingen ten aanzien van het bewijs
1

 

Op grond van de bewijsmiddelen worden de volgende feiten en omstandigheden die verder ook niet ter discussie staan vastgesteld. Hierbij wordt zoveel mogelijk de chronologische volgorde aangehouden.
 

Op 1 juni 2013 voor middernacht is door een groep mannen van Poolse afkomst bezoek gebracht aan café ' [naam] ’ te [plaats] aan de [adres 4] . Deze groep Poolse mannen bestaat uit de volgende personen: [medeverdachte 1]  [medeverdachte 2]  [medeverdachte 3]  [verdachte]  [medeverdachte 4]  [medeverdachte 5]  [medeverdachte 6]  [medeverdachte 7]  [medeverdachte 8] en [medeverdachte 9]2 De eigenaar van het café [slachtoffer 1]  zijn zoon/de DJ [slachtoffer 2] en de heer [slachtoffer 3]  zijn dan ook aanwezig.3
 

De groep Poolse mannen gedraagt zich vervelend. Zij gooien bijvoorbeeld flessen op de grond en gebruiken drugs. In het café wordt op een gegeven moment een Pools lied gedraaid dat aangeeft dat het tijd is het café te verlaten. De groep mannen vertrekt dan.4
 

De groep mannen komt later weer terug als de muziek op zachter volume weer aan is gegaan en zij willen weer naar binnen. De personen die in het café zijn houden de deur dicht terwijl een aantal mannen tot twee keer toe binnen probeert te komen.5 Er worden over en weer glazen flessen en waxinelichtbolletjes gegooid. Door middel van een barkruk en geschop worden ruiten vernield.6 Voor het café ontstaat een grote vechtpartij waarbij een dikke Poolse man met een rood-witgestreept shirt op de grond valt.7
 

De groep Poolse mannen rent even later weg waarop de mannen in het café waaronder [slachtoffer 1] en [slachtoffer 2]  achter de Poolse mannen aan rennen richting het [adres 3] .8
 

De groep Poolse mannen enerzijds en onder andere [slachtoffer 1] en [slachtoffer 2] anderzijds komen op elkaar af en er ontstaat wederom een gevecht.9 Door de groep Poolse mannen zijn houten balken gebruikt.10

Op 2 juni 2013 te 02:59 uur ontvangt de politie een melding waarop zij kort daarna bij het café arriveert. De verbalisanten treffen daar vernielde ramen in de deuren aan de voorzijde van het café kapot glas afkomstig van flessen glazen en windlichten en sporen van bloed aan.11 Op de kruising bij de [adres 5] en de [adres 2] treffen verbalisanten twee groepen personen aan. Mannen in de Poolse groep houden houten latten met daarin spijkers en schroeven in hun handen. In beide groepen zijn mensen gewond. Er is sprake van uitgeslagen tanden snij- en schaafverwondingen en kneuzingen.12 Eén van de Poolse mannen is het ernstigst gewond. Verbalisanten treffen hem apart van de groep aan. Hij heeft (steek)wonden in zijn achterhoofd in de nek buik en rug en in het been.13
 


Het standpunt van de officier van justitie 
De officier van justitie heeft gesteld dat wettig en overtuigend bewezen kan worden geacht dat verdachte zich schuldig heeft gemaakt aan het tenlastegelegde feit waarbij meer specifiek de individuele handeling van verdachte daarin heeft bestaan dat hij tegen de ruit van het café heeft geschopt.

Beoordeling door de rechtbank 

De rechtbank ziet zich in de eerste plaats voor de vraag gesteld of sprake is geweest van openlijke geweldpleging. 
Geweld is openlijk als het waarneembaar is voor publiek. Dit geweld wordt in vereniging gepleegd als de dader nauw en bewust samenwerkt met één of meer anderen en daarbij zelf een ‘significante of wezenlijke bijdrage’ aan de geweldpleging levert. Hij kan dit doen door zelf één of meer gewelddadige handelingen te verrichten maar ook door het leveren van een vocale intellectuele of andere bijdrage aan het (groeps)verband dat het geweld pleegt. Dit kan hij bijvoorbeeld doen door de andere daders aan te moedigen door mee te doen aan de organisatie van de geweldpleging door hulpmiddelen aan te reiken of door de daders af te schermen.  
Met inachtneming hiervan overweegt de rechtbank als volgt. Op grond van de vastgestelde feiten en omstandigheden stelt de rechtbank vast dat op 2 juni 2013 op de openbare weg de [adres 4] te [plaats] geweld heeft plaatsgevonden dat kan worden gekwalificeerd als openlijke geweldpleging. Het geweld en dreigend opdringen was gericht tegen het café en de personen die zich daarbinnen bevonden.  
Vervolgens dient de rechtbank de vraag te beantwoorden wat de rol van verdachte is geweest tijdens de openlijke geweldpleging. Verdachte heeft bij de politie verklaard dat hij een rode polo met zwarte strepen aan had.14 Verdachte was al dronken voordat hij naar het café ging.15 Uit het proces-verbaal van bevindingen komt naar voren dat [verdachte] van Poolse afkomst is en een gezet postuur heeft. Hij was gekleed in een polo met als hoofdkleur rood met zwart witte smalle strepen.16
Uit het proces-verbaal van bevindingen komt naar voren dat de getuigen [getuige 2] en [getuige 3] hebben verklaard dat er een groep van ongeveer 10 á 12 Poolse mannen in het café was geweest en dat zij eruit waren gezet omdat zij zich vervelend hadden gedragen. Eén Poolse manspersoon was ten val gekomen zijnde een man met een rood met wit gestreept shirt. Deze man was kort daarna terug gekomen bij het café en begon te vechten met de eigenaar van het café.17

        [slachtoffer 2] heeft bij de politie verklaard dat de Poolse mannen vriendelijk weg gingen uit het café. Toen kwam die ene jongen die dronken was dik was en een rood wit gestreept T-shirt aan had terug. Hij heeft eigenlijk voor het probleem gezorgd. Hij begon tegen het raam aan te slaan. [slachtoffer 1] zei tegen hem dat het afgelopen was. De dikke Pool ging expres door. Hij kwam bij naar [slachtoffer 2] toe en [slachtoffer 2] zag aan zijn gezicht dat hij [slachtoffer 2] wilde slaan en hij haalde uit.18 De dikke Pool was best wel irritant in het café. Hij trok [slachtoffer 2] steeds aan zijn shirt en zei tegen [slachtoffer 2] dat hij geen goede DJ was en dat hij weg moest. [slachtoffer 2] is drie of vier keer geslagen door de dikke Pool of een andere Pool.19 De getuige [getuige 1] heeft bij de politie verklaard dat hij twee jongens bij de deur zag staan en niet naar binnen mochten. Een van de jongens had een bollig postuur. Hij bleef doorgaan met kloppen. De eigenaar zei tegen de jongen dat hij moest gaan.20 [getuige 1] zag dat de jongen ineens begon te duwen. [getuige 1] zag dat de dikke erg opgefokt was.21
Gelet op het voorgaande in samenhang met de hiervoor vastgestelde feiten en omstandigheden is de rechtbank van oordeel dat verdachte een significante bijdrage heeft gehad in de ten laste gelegde openlijk geweldpleging. Verdachte was erg opgefokt en is nadat hij het café uit was gestuurd terug gegaan naar het café om verhaal te halen. Hij bleef maar tegen het raam slaan terwijl de eigenaar van het café zei dat hij weg moest gaan. Verdachte heeft met de eigenaar [slachtoffer 1]  gevochten en heeft [slachtoffer 2] geslagen. Hiermee heeft verdachte in aanmerkelijke mate bijgedragen aan de sfeer van geweld en intimidatie jegens [slachtoffer 1]  [slachtoffer 2] en [slachtoffer 3] . Door deze bijdrage kunnen de vele andere deelnemers aan het openlijk geweld zich ook gesterkt hebben gevoeld in hun eigen aandeel. Daarnaast heeft verdachte de gewelddadige groep getalsmatig versterkt en heeft hij zich niet van het door de anderen uitgeoefende geweld gedistantieerd. De rechtbank acht dan ook wettig en overtuigend bewezen dat verdachte zich schuldig heeft gemaakt aan de ten laste gelegde openlijke geweldpleging op de wijze zoals hierna is vermeld.
 



3 Bewezenverklaring 

Naar het oordeel van de rechtbank is wettig en overtuigend bewezen dat de verdachte het tenlastegelegde heeft begaan te weten dat: 
 

hij op of omstreeks 02 juni 2013 te [plaats] met een ander of anderen op of aan de openbare weg [adres 4]  in elk geval op of aan een openbare weg openlijk in vereniging geweld heeft gepleegd tegen goederen en/of personen welk geweld bestond uit het gooien van flessen en/of glazen en/of waxinelichthouders (met kracht) (met kracht) althans een stuk hout en/of een mes en/of (met kracht) (meermalen) trappen/schoppen tegen en/of dreigend opdringen in de richting van die [slachtoffer 1] en/of [slachtoffer 2] en/of [slachtoffer 2]  en/of het slaan (met een barkruk/stoel) en/of schoppen tegen de ruiten en/of deuren van cafe [naam] gevestigd aan de [adres 4] te [plaats] .
 

Voor zover er in de tenlastelegging kennelijke taal- en/of schrijffouten voorkomen zijn die fouten verbeterd. Verdachte is daardoor niet in zijn verdediging geschaad.
 

Wat meer of anders is ten laste gelegd dan hiervoor bewezen is verklaard is niet bewezen. 
Verdachte moet daarvan worden vrijgesproken.
 



4 De kwalificatie van het bewezenverklaarde 

Het bewezenverklaarde levert op:
 


Openlijk in vereniging geweld plegen tegen personen en goederen

 



5 De strafbaarheid van het feit 

Het feit is strafbaar.
 



6 De strafbaarheid van de verdachte 

Verdachte is strafbaar nu geen omstandigheid is gebleken of aannemelijk geworden die de strafbaarheid van verdachte uitsluit.
 



7 Overwegingen ten aanzien van straf en/of maatregel 


Het standpunt van de officier van justitie 

De officier van justitie heeft geëist dat verdachte voor het tenlastegelegde zal worden veroordeeld tot een gevangenisstraf voor de duur van 2 maanden met aftrek van de tijd die verdachte in verzekering heeft doorgebracht.
 


Beoordeling door de rechtbank 

De rechtbank heeft bij de bepaling van de op te leggen straf gelet op de aard en de ernst van hetgeen bewezen is verklaard de omstandigheden waaronder dit is begaan mede gelet op de persoon en de omstandigheden van de verdachte zoals van een en ander bij het onderzoek ter terechtzitting is gebleken waarbij onder meer is gelet op het uittreksel uit het algemeen documentatieregister gedateerd 11 oktober 2016.
 

Verdachte heeft zich schuldig gemaakt aan het plegen van geweld in een groep in het uitgaansgebied van [plaats] . Bij een café is ruzie ontstaan die is uitgemond in een vechtpartij voor het café die zich uiteindelijk heeft verplaatst naar het [adres 3] en de [adres 5] . De slachtoffers van deze vechtpartij zijn geslagen en geschopt en hebben hier lichamelijk letsel aan overgehouden. Hiermee is een inbreuk gemaakt op hun lichamelijke integriteit. Op maatschappelijk niveau zorgt dergelijk uitgaansgeweld voor gevoelens van onrust en onveiligheid. 
 

In het algemeen geldt als uitgangspunt dat dit soort openlijke geweldpleging wordt bestraft met een forse onvoorwaardelijke gevangenisstraf. In het nadeel van verdachte neemt de rechtbank mee dat verdachte een aanzienlijke rol heeft gehad in het ontstaan van de problemen die avond in het café en daarbuiten. Nadat de groep waar verdachte onderdeel van uitmaakte door de eigenaar van het café was weggestuurd is verdachte teruggekomen en heeft hij zich provocerend gedragen. Verdachte heeft met [slachtoffer 1] gevochten en [slachtoffer 2] geslagen. Verdachte was behoorlijk dronken en volgens een getuige erg opgefokt. 
 

Aan de andere kant houdt de rechtbank rekening met de omstandigheid dat verdachte aanzienlijk letsel heeft opgelopen. Ook hebben de slachtoffers zelf een aandeel gehad in het geheel van het geweld. 
 

Daarnaast houdt de rechtbank rekening met de omstandigheid dat de bewezenverklaarde openlijke geweldpleging ongeveer drie jaar geleden heeft plaatsgevonden. 
 

De rechtbank acht gelet op het vorenstaande een lagere gevangenisstraf dan door de officier van justitie is geëist passend en geboden.
 



8 De toegepaste wettelijke bepalingen 

De beslissing is gegrond op de artikelen 10 27 63 en 141 van het Wetboek van Strafrecht.
 



9 De beslissing 

De rechtbank:
 

	verklaart bewezen dat verdachte het tenlastegelegde zoals vermeld onder punt 3 heeft begaan;
 

	verklaart niet bewezen hetgeen verdachte meer of anders is ten laste gelegd dan hierboven bewezen is verklaard en spreekt verdachte daarvan vrij;
 

	verstaat dat het aldus bewezenverklaarde oplevert het strafbare feit zoals vermeld onder punt 4;
 

	verklaart verdachte hiervoor strafbaar;
 

	veroordeelt verdachte wegens het bewezenverklaarde tot 
 
 een gevangenisstraf voor de duur van 6 (zes) weken; 
 beveelt dat de tijd door veroordeelde vóór de tenuitvoerlegging van deze uitspraak in verzekering doorgebracht bij de uitvoering van de opgelegde gevangenisstraf in mindering zal worden gebracht. 



Dit vonnis is gewezen door mr. W.L.F. Prisse (voorzitter) mr. C. van Linschoten en mr. M.A. Bijl rechters in tegenwoordigheid van mr. M.S. Verhagen griffier en uitgesproken ter openbare terechtzitting van deze rechtbank op 23 december 2016.



 

 

 



 



 



 

 

 




1
 Het bewijs is terug te vinden in het in de wettelijke vorm door [verbalisant 1] en [verbalisant 2] van de politie Oost Nederland district Noordoost Gelderland opgemaakte proces-verbaal zaakregistratienummer 2013071409 gesloten op 18 juli 2013 en in de bijbehorende in wettelijke vorm opgemaakte processen-verbaal en overige schriftelijke bescheiden tenzij anders vermeld. De vindplaatsvermeldingen verwijzen naar de pagina’s van het doorgenummerde dossier tenzij anders vermeld.
2
 Het proces-verbaal van verhoor verdachte [medeverdachte 1]  p. 126 het proces-verbaal van verhoor verdachte [medeverdachte 3]  p. 178 en het proces-verbaal van verhoor verdachte [medeverdachte 5]  p. 266.
3
 Het proces-verbaal van verhoor verdachte [slachtoffer 1]  p. 66 het proces-verbaal van verhoor verdachte [slachtoffer 2] en het proces-verbaal van verhoor verdachte [slachtoffer 3]  p. 367.
4
 Het proces-verbaal van verhoor verdachte [slachtoffer 1]  p. 66-67. 
5
 Het proces-verbaal van verhoor verdachte [slachtoffer 1]  p. 67-68 en het proces-verbaal van verhoor verdachte [slachtoffer 2]  p. 88-89.
6
 Het proces-verbaal van verhoor verdachte [slachtoffer 2]  p. 90 en het proces-verbaal van verhoor verdachte [slachtoffer 2]  p. 97
7
 Het proces-verbaal van verhoor verdachte [slachtoffer 2]  p. 88-89. 
8
 Het proces-verbaal van verhoor verdachte [slachtoffer 2]  p. 89-90.
9
 Het proces-verbaal van verhoor verdachte [slachtoffer 2]  p. 91. 
10
 Het proces-verbaal van verhoor verdachte [slachtoffer 2]  p. 99. 
11
 Het proces-verbaal van bevindingen d.d. 2 juni 2013 p. 16. 
12
 Het proces-verbaal van bevindingen d.d. 2 juni 2013 p. 7 en het proces-verbaal van bevindingen d.d. 2 juni 2013 p. 10-11. 
13
 Het proces-verbaal van bevindingen d.d. 7 juni 2013 p. 9. 
14
 De verklaring van verdachte [verdachte]  d.d. 2 juni 2013 p. 210
15
 De verklaring van verdachte [verdachte]  d.d. 3 juni 2013 p. 213. 
16
 Het proces-verbaal van bevindingen d.d. 2 juni 2013 p. 189. 
17
 Het proces-verbaal van bevindingen d.d. 2 juni 2013 p. 12. 
18
 Het proces-verbaal van verhoor verdachte [slachtoffer 2]  d.d. 3 juni 2013 p. 88. 
19
 Het proces-verbaal van verhoor verdachte [slachtoffer 2]  d.d. 3 juni 2013 p. 89.
20
 Het proces-verbaal van verhoor getuige [getuige 1]  d.d. 7 juni 2013 p. 395. 
21
 Het proces-verbaal van verhoor getuige [getuige 1]  d.d. 7 juni 2013 p. 396.
