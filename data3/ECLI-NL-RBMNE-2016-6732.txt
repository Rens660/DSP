

RECHTBANK MIDDEN-NEDERLAND

Afdeling Strafrecht
Zittingslocatie Utrecht
 

Parketnummer: 16/707711-15 (P)
 


Vonnis van de meervoudige strafkamer van 11 februari 2016.

 

in de strafzaak tegen
 



          [verdachte] 

geboren te [geboorteplaats] op [1991] 
ingeschreven in de basisregistratie personen op het adres [adres]  [postcode] te [woonplaats] .
 



1 Het onderzoek ter terechtzitting
Het onderzoek ter terechtzitting heeft plaatsgevonden op 27 en 28 januari 2016. De verdachte is niet verschenen. Ter terechtzitting is als gemachtigd raadsvrouw verschenen mr. C. van Oort advocaat te Amersfoort.  

Tijdens de zitting van 28 januari 2016 waarbij alleen het onderzoek is gesloten is niemand verschenen.
 

De rechtbank heeft kennisgenomen van de vordering van de officier van justitie en van wat verdachte en diens raadsman naar voren hebben gebracht.
 



2 Tenlastelegging

De tenlastelegging is als bijlage aan dit vonnis gehecht. 
De verdenking komt er kort en feitelijk weergegeven op neer dat verdachte:
 

	Feit 1 primair:		op 9 oktober 2015 openlijk en in vereniging geweld heeft 				gepleegd.
	Feit 1 subsidiair:	op 9 oktober de APV van de gemeente Woerden heeft 					overtreden.
Feit 2:	al dan niet samen met anderen op 9 oktober 2015 beveiligers en/of vluchtelingen heeft  bedreigd.
 



3 Voorvragen
De dagvaarding is geldig deze rechtbank is bevoegd tot kennisneming van de ten laste gelegde feiten en de officier van justitie is ontvankelijk. Er zijn geen redenen voor schorsing van de vervolging. 



4 Waardering van het bewijs 

4.1


Het standpunt van het Openbaar Ministerie

De officier van justitie acht wettig en overtuigend bewezen dat verdachte het aan hem onder 1 primair en 2 ten laste gelegde heeft begaan. 
 


4.2


Het standpunt van de verdediging

De raadsvrouw stelt zich op het standpunt dat de aan verdachte ten laste gelegde feiten niet wettig en overtuigend bewezen kunnen worden. Hiertoe heeft de raadsvrouw -onder meer- het volgende aangevoerd:
 

	Uit het dossier volgt niet dat verdachte op 9 oktober 2015 bij het AZC in Woerden	is geweest. Hij maakte dus ook geen deel uit van de groep die de 	geweldshandelingen heeft gepleegd. De telecomrapportage is belangrijk op dit punt. 	Daaruit volgt namelijk dat de telefoon van verdachte een zendmast heeft 	aangestraald in Woerden die niet vanaf de locatie van het AZC aangestraald kan 	worden. Dit is sterk ontlastend. 
 

De enige getuige die ten nadele van verdachte verklaart getuige [getuige]  is een 	ongeloofwaardige getuige. Uit de eigen verklaring [getuige] volgt dat hij die dag 	GHB en coca√Øne had gebruikt en amper uit zijn ogen kon kijken en dat zijn 	geheugen slecht is door de drugs.
 

Verdachte dient van het aan hem ten laste gelegde te worden vrijgesproken.	
 


4.3

Het oordeel van de rechtbank


4.3.1


De vrijspraak

De rechtbank is van oordeel dat gelet op de inhoud van het dossier niet vastgesteld kan worden dat verdachte in de avond van 9 oktober 2015 bij  de noodopvang voor vluchtelingen in Woerden is geweest op het moment dat een groep personen daar ongeregeldheden veroorzaakte. Om die reden kan niet wettig en overtuigend bewezen worden dat verdachte de aan hem ten laste gelegde feiten heeft begaan.
 

De rechtbank spreekt verdachte daarvan vrij.
 

De vordering van benadeelde partij [A] zal gelet op de vrijspraak niet-ontvankelijk worden verklaard.
 





5 Beslissing 

De rechtbank:
 


Vrijspraak


- Verklaart het onder feit 1 en 2 ten laste gelegde niet bewezen en spreekt verdachte daarvan vrij. 


Benadeelde partij


- Verklaart de vordering van de benadeelde partij niet-ontvankelijk. 

Dit vonnis is gewezen door mr. J.W. Frieling voorzitter mrs. H.A. Gerritse en J.G. van Ommeren rechters in tegenwoordigheid van mr. L.P. Stapel griffier en uitgesproken op de openbare terechtzitting van deze rechtbank van 11 februari 2016.

BIJLAGE : De tenlastelegging

 

1.
primair:
 

hij op of omstreeks 9 oktober 2015 te Woerden althans in het arrondissement
Midden-Nederland met een ander of anderen op of aan de openbare weg te
weten op of aan de [adres]  in elk geval op of aan een openbare weg
en/of op een voor het publiek toegankelijke plaats openlijk in vereniging
geweld heeft gepleegd tegen goederen ((een) aldaar geplaatst(e)
(drang)hekwerk(en) en/of een sporthal en/of een auto) en/of personen (te weten

        [A] en/of [B]  zijnde beveiligingsmedewerkers) welk
geweld bestond uit
 
- het omgooien van (een) dranghek(ken) en/of
- het gooien van (illegale) vuurwerk(bommen) en/of eieren en/of flessen en/of

dranghekken in de richting van en/of op/tegen voornoemde
beveiligingsmedewerkers en/of [naam locatie] (waarin 148 vluchtelingen
en meerdere vrijwilligers aanwezig waren) en/of een auto en/of

- het luidkeels roepen en/of joelen naar/in de richting van  de vluchtelingen
in de [naam locatie] ; 

subsidiair:
 

hij op of omstreeks 09 oktober 2015 te Woerden met anderen althans een
ander heeft deelgenomen aan een samenscholing en/of onnodig heeft
opgedrongen en/of door uitdagend gedrag aanleiding heeft gegeven tot
ongeregelheden immers maakte hij verdachte deel uit van een groep van
ongeveer 25 personen althans een aantal personen welke personen:

- verzamelden nabij [naam locatie] en/of
- ( vervolgens) met bivakmutsen en/of capuchons en/of donkere kleding op hun
hoofd in de richting van  [naam locatie] renden/liepen en/of
- vervolgens (een) dranghek(ken) hebben omgegooid en/of
- ( illegale) vuurwerk(bommen) en/of eieren en/of flessen en/of dranghekken in

de richting van en/of op/tegen voornoemde beveiligingsmedewerkers hebben
gegooid en/of

- luidkeels naar/in de richting van de vluchtelingen in de [naam locatie]

 geroepen en/of gejoeld onder meer teksten als "oprotten" en/of
"niet welkom" en/of woorden van soortgelijke dreigende aard en/of strekking
waardoor een dreigende situatie ontstond;
Art. 2.1 Algemene Plaatselijke Verordening gemeente Woerden 2011
art 141 lid 1 Wetboek van Strafrecht
 

2.
hij op of omstreeks 9 oktober 2015 te Woerden althans in het arrondissement
Midden-Nederland tezamen en in vereniging met een ander of anderen althans
alleen [A] en/of [B]  zijnde beveiligingsmedewerkers
en/of 148 althans een grote groep asielzoekers/vluchtelingen heeft bedreigd
met openlijke geweldpleging tegen personen en/of goederen immers heeft/hebben
verdachte en/of (een of meer van) zijn mededader(s) opzettelijk dreigend

- ( een) dranghek(ken) omgegooid en/of
- ( illegale) vuurwerk(bommen) en/of eieren en/of flessen en/of dranghekken in
de richting van en/of op/tegen voornoemde beveiligingsmedewerkers gegooid en/of
- luidkeels naar/in de richting van de vluchtelingen in de [naam locatie]

 geroepen en/of gejoeld onder meer teksten als "oprotten" en/of
"niet welkom" en/of woorden van soortgelijke dreigende aard en/of strekking;
 

art 285 lid 1 Wetboek van Strafrecht
art 47 lid 1 ahf/sub 1 Wetboek van Strafrecht


