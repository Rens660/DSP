


GERECHTSHOF AMSTERDAM  


MEERVOUDIGE STRAFKAMER RAADKAMER




BESCHIKKING in raadkamer op het hoger beroep in de zaak van



	[verdachte]

geboren te [geboorteplaats] (Nederlandse Antillen) op [geboortedatum] 1968
	volgens eigen opgave wonende te [adres] 
	thans verblijvende in het huis van bewaring Detentiecentrum Schiphol te Badhoevedorp 


tegen de beschikking van de rechtbank Noord-Holland locatie Haarlem van 2 oktober 2018 houdende bevel tot zijn gevangenhouding.


De feiten en de rechtsgang 

Het hof heeft kennis genomen van de akte van de griffier van de rechtbank Noord-Holland locatie Haarlem van 3 oktober 2018 waarbij namens de verdachte hoger beroep is ingesteld tegen voormelde beschikking van die rechtbank.
 

Het hof heeft gezien de beschikking waarvan beroep en heeft kennis genomen van de stukken betrekking hebbend op de voorlopige hechtenis van de verdachte en heeft gehoord de advocaat-generaal en de verdachte bijgestaan door diens raadsman mr. V.J.M. Janszen. 
 

Bij de behandeling in raadkamer heeft de raadsman namens de verdachte een mondeling schorsingsverzoek gedaan.
 


De beoordeling 

Het hof verenigt zich met de beschikking waarvan beroep en de gronden waarop deze berust.
 

Het hof is van oordeel dat een omstandigheid als bedoeld in artikel 67a derde lid Sv zich thans niet voordoet.
Met betrekking tot het door de verdachte mondeling gedane verzoek tot schorsing overweegt het hof dat er sprake is van een zeer ernstig feit en een geschokte rechtsorde. Onder die omstandigheden kan van een schorsing alleen sprake zijn als zich zeer bijzondere persoonlijke omstandigheden voordoen. Het feit dat de echtgenote van de verdachte op dit moment zwanger is en de zorg heeft voor een minderjarig kind acht het hof niet een zodanige omstandigheid nu dit de verdachte er ook niet van heeft weerhouden om drugs te smokkelen naar Nederland. Hetzelfde geldt voor de overige door de raadsman genoemde persoonlijke omstandigheden. Om die reden zal het hof het verzoek van de verdachte afwijzen. 
 


De beslissing 

Het hof:
 

WIJST AF het beroep tegen de bestreden beschikking.
 

WIJST AF het verzoek tot schorsing van de voorlopige hechtenis.
 

Deze beschikking is gegeven op 17 oktober 2018 in raadkamer van dit hof door
mr. J.L. Bruinsma voorzitter
mrs. A.M. Kengen en P.H.M. Kuster raadsheren
in tegenwoordigheid van mr. S. Grote Ganseij als griffier.
 

De advocaat-generaal bij dit gerechtshof brengt vorenstaande beschikking ter kennis van de verdachte.
Amsterdam 17 oktober 2018
de advocaat-generaal
 

