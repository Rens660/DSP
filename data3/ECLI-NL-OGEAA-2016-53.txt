

Beschikking van 26 januari 2016
behorend bij EJ. nr. 2119 van 2015 


GERECHT IN EERSTE AANLEG VAN ARUBA

 

BESCHIKKING
 

op het verzoek van:
 


[verzoeker]
wonende in Aruba 
VERZOEK
procederend in persoon
 

om ondercuratelestelling van zijn broer:
 


[verweerder]
wonende in Aruba [adres]
GEREKESTREERDE hierna te noemen: [verweerder].
 

Belanghebbenden:


1. [belanghebbende 1]de moeder

2. [belanghebbende 2]de vader

3. [belanghebbende 3]zus

4. [belanghebbende 4]zus. 



1 DE PROCEDURE
De procedure blijkt uit:

-
het verzoekschrift ingediend op 18 september 2015; 

-
de griffiersaantekeningen van de mondelinge behandeling van 10 november 2015 waaruit blijkt dat zijn verschenen de verzoeker in persoon en de twee zussen in persoon. [Verweerder] is ondanks daartoe behoorlijk te zijn opgeroepen niet verschenen;

-
de op 24 november 2015 zijdens verzoeker ingediende stukken. 



Hierna is de uitspraak nader 
 



2 HET VERZOEK

Het verzoek strekt ertoe dat [verweerder] onder curatele wordt gesteld met benoeming van verzoeker tot  curat. Ter zitting is tevens verzocht om een bevel tot plaatsing van [verweerder] in het rehabilitatiecentrum Centro di Motivacion. 
Daartoe wordt gesteld dat [verweerder] wegens een geestelijke stoornis en gewoonte van misbruik van alcohol en verdovende middelen agressief reageert zichzelf niet goed verzorgt zijn bejaarde ouders lastig valt en steeds om geld vraagt en telkens in aanraking komt met politie wegens dronkenschap. 
 



3 DE BEOORDELING

3.1
Uit de verklaringen van verzoeker de belanghebbenden de verklaring van de huisarts drs. I. Algera en de politiemutaties is gebleken dat [verweerder] alcohol en verdovende middelen (cocaïne) misbruikt waardoor hij zijn eigen belangen niet behoorlijk waarneemt de eigen veiligheid en die van anderen in gevaar brengt en herhaaldelijk in het openbaar aanstoot geeft. Het gerecht is gelet op het vorenstaande dan ook van oordeel dat de vordering tot ondercuratelestelling van [verweerder] voor toewijzing vatbaar is. 


3.2
Naar het oordeel van het gerecht strookt het verzoek tot benoeming van verzoeker tot curator het meest met de belangen van [verweerder]. Nu voor het overige niet van bezwaren daartegen is gebleken zal het gerecht dienovereenkomstig beslissen.  


3.3
Gezien de gedragingen van [verweerder] en  gebrek aan ziektebesef is een gedwongen plaatsing geïndiceerd. Ingevolge artikel 1:387 lid 2 van het Burgerlijk Wetboek (BW) worden de inrichtingen waar de verpleging kan plaatsvinden aangewezen door de minister belast met justitiële aangelegenheden in overeenstemming met de minister belast met aangelegenheden van de volksgezondheid. Thans is het Centro di Motivacion de enige aangewezen inrichting. De gedwongen plaatsing ter verpleging zal om die reden worden bevolen in het rehabilitatiecentrum Centro di Motivacion. 


3.4
De curator dient ingevolge artikel 386 lid 1 BW juncto artikel 338 BW binnen acht maanden een boedelbeschrijving en een opgave van de bij het begin van de ondercuratelestelling aanwezige gelden en spaarbankboekjes in te dienen bij het gerecht. In de boedelbeschrijving is begrepen opgave van de wijzigingen in de samenstelling van het vermogen tot het ogenblik dat zij wordt opgemaakt. De zaak zal daartoe naar de rol worden verwezen. 




4 DE BESLISSING
Het gerecht: 

stelt [verweerder] geboren op [datum] 1963 in Aruba onder curatele
 

benoemt over de onder curatele gestelde tot curator zijn broer [verzoeker] geboren op [datum] 1955 in Aruba en wonende in Aruba
 

bepaalt dat deze uitspraak vanwege de curator binnen 10 dagen nadat deze ten uitvoer kan worden gelegd wordt geplaatst in de Landscourant van Aruba alsmede in de dagbladen “DIARIO” en “AMIGOE DI ARUBA”
 

beveelt de plaatsing in het rehabilitatiecentrum Centro di Motivacion ter verpleging en/of behandeling voor de duur van één jaar ingaande uiterlijk één jaar na heden
 

wijst af het meer of anders gevorderde
 

verwijst de zaak naar de rol van dinsdag 28 juni 2016 om 8.30 uur voor overlegging van de boedelbeschrijving zijdens de curator.
 

Deze beschikking is gegeven door mr. N.K. Engelbrecht rechter in dit gerecht ter terechtzitting van dinsdag 26 januari 2016 in tegenwoordigheid van de griffier.


