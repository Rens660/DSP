

RECHTBANK MIDDEN-NEDERLAND

Afdeling strafrecht
Zittingsplaats Utrecht
 

Parketnummers: 16/706635-16 (P)
 


Tussenvonnis van de meervoudige kamer van 18 april 2018

 

in de strafzaak tegen
 



          [verdachte]
        


geboren op [1979] te [geboorteplaats] ingeschreven in de Basisregistratie personen op het adres [adres]  te [woonplaats] .




1 ONDERZOEK TER TERECHTZITTING 

Dit tussenvonnis is op tegenspraak gewezen naar aanleiding van het onderzoek op de openbare terechtzitting van 4 april 2018.
 

De rechtbank heeft kennisgenomen van de vordering en standpunten van officier van justitie mr. N.M. van Collenburg en van hetgeen verdachte en raadsman mr. O.P. Kuit advocaat te Waddinxveen naar voren hebben gebracht.




2 TENLASTELEGGING 

De tenlastelegging is op de zitting gewijzigd. De gewijzigde tenlastelegging is als bijlage aan dit tussenvonnis gehecht.
 

De verdenking komt er kort en feitelijk weergegeven op neer dat verdachte:
 


Feit 1 


primair:			zich in de periode van 14 juli 2016 t/m 18 juli 2016 te Woerden alleen dan wel samen met een ander schuldig heeft gemaakt aan het vervoeren dan wel aanwezig hebben van 23925 gram cocaïne en 683 pillen MDMA.
 


subsidiair: 		zich in de periode van 14 juli 2016 t/m 18 juli 2016 te Woerden schuldig heeft gemaakt aan uitlokking van het vervoeren dan wel aanwezig hebben van 
23925 gram cocaïne en 683 pillen MDMA.
 


Feit 2 


primair:			zich in de periode van 14 juli 2016 t/m 18 juli 2016 te Woerden alleen dan wel samen met een ander schuldig heeft gemaakt aan het vervoeren voorhanden hebben dan wel het dragen van een vuurwapen en munitie (5 scherpe patronen). 
 


subsidiair:  		zich in de periode van 14 juli 2016 t/m 18 juli 2016 te Woerden schuldig heeft gemaakt aan uitlokking van het vervoeren voorhanden hebben dan wel het dragen van een vuurwapen en munitie (5 scherpe patronen).
 



3 HEROPENING ONDERZOEK 

Na sluiting van het onderzoek is bij de beraadslaging gebleken dat het onderzoek niet volledig is geweest. De rechtbank acht het alvorens eindvonnis te kunnen wijzen ambtshalve noodzakelijk dat de getuigen:
 
- [getuige 1]  geboren op [1982] te [geboorteplaats]  en;
- [getuige 2]  geboren op [1957] te [geboorteplaats]   

ter terechtzitting worden gehoord met betrekking tot de onder 1 en 2 ten laste gelegde feiten. 
Daarom zal het onderzoek worden heropend en geschorst.




4 BESLISSING 

De rechtbank:
 
-	heropent en schorst het onderzoek ter terechtzitting en beveelt dat het onderzoek zal worden hervat op woensdag 5 september 2018 te 09:00 uur;
- beveelt de oproeping van de verdachte tegen voormelde datum en tijdstip met tijdige kennisgeving daarvan aan de raadsman van verdachte en aan de benadeelde partij;
- beveelt de oproeping tegen voormelde datum en tijdstip van de getuigen:

1)  [getuige 1]  geboren op [1982] te [geboorteplaats]  wonende te [adres] [woonplaats]  en;
2)  [getuige 2]  geboren op [1957] te [geboorteplaats]  wonende te [adres]  [woonplaats] 

- bepaalt dat voor de behandeling van de zaak op de volgende zitting 150 (honderdvijftig) minuten dient te worden gereserveerd. 

Dit tussenvonnis is gewezen door mr. S.M. van Lieshout voorzitter 
mrs. J.G. van Ommeren en J.W. Veenendaal rechters 
in tegenwoordigheid van mr. M.J. den Haan griffier 
en is uitgesproken op de openbare terechtzitting van 18 april 2018.
 


Bijlage: de tenlastelegging

 

Aan verdachte wordt ten laste gelegd dat: 
 
1. Primair
hij tezamen en in vereniging met (een) ander(en) althans alleen in of omstreeks de periode van 14 juli 2016 tot en met 18 juli 2016 te Woerden althans in Nederland opzettelijk heeft/hebben vervoerd in elk geval opzettelijk aanwezig heeft/hebben gehad ongeveer 23925 gram cocaïne in elk geval een hoeveelheid van een materiaal bevattende cocaïne en/of ongeveer 683 pillen in elk geval een hoeveelheid van een materiaal bevattende HDHA (telkens) zijnde cocaïne en/of MDMA (telkens) een middel als bedoeld in de bij de Opiumwet behorende lijst 1 dan wel aangewezen krachtens het vijfde lid van artikel 3e van die wet; 


Subsidiair

een of meer onbekend gebleven perso(o)n(en) in of omstreeks de periode van                     14 juli 2016 tot en met 18 juli 2016 te Woerden althans in Nederland
opzettelijk heeft/hebben vervoerd in elk geval opzettelijk aanwezig
heeft/hebben gehad ongeveer 23925 gram cocaïne in elk geval een hoeveelheid
van een materiaal bevattende cocaïne en/of ongeveer 683 pillen in elk geval
een hoeveelheid van een materiaal bevattende MDMA (telkens) zijnde cocaïne
en/of MDMA (telkens) een middel als bedoeld in de bij de Opiumwet behorende
lijst I dan wel aangewezen krachtens het vijfde lid van artikel 3a van die wet
 

welk feit hij verdachte in de periode van 14 juli 2016 tot en met 18 juli
2016 te Woerden en/of elders in Nederland opzettelijk heeft uitgelokt door
het doen van een gift het verschaffen van gelegenheid en/of inlichtingen
immers heeft verdachte toen en aldaar:

- aan die onbekend gebleven perso(o)n(en) inlichtingen verschaft omtrent de

identiteit en/of het woonadres van [A] en/of het type en/of het kenteken
van de auto van [A] 

- die onbekend gebleven perso(o)n(en) gevraagd voornoemde hoeveelheid drugs in
de auto van die [A] te leggen
- die onbekend gebleven perso(o)n(en) gevraagd een anonieme melding te doen
bij de politie dat die [A] in drugs handelt en/of
- die onbekend gebleven perso(o)n(en) daarvoor een geldbedrag en/of een gift

gegeven;
artikel 47 lid 1 ahf/ond 2 Wetboek van Strafrecht
art 2 ahf/ond B Opiumwet
art 10 lid 4 Opiumwet
 
2. Primair
hij tezamen en in vereniging met (een) ander(en) althans alleen in of omstreeks de periode van 14 juli 2016 tot en met 18 juli 2016 te Woerden althans in Nederland een of meer wapens van categorie II en/of III te weten een vuurwapen (in de vorm van een pistool merk: Bayard) en/of munitie van categorie II en/of III te weten 5 scherpe patronen heeft vervoerd voorhanden heeft gehad en/of heeft gedragen; 


Subsidiair

een of meer onbekend gebleven perso(o)n(en) in of omstreeks de periode van 14
juli 2016 tot en met 18 juli 2016 te Woerden althans in Nederland een of
meer wapens van categorie II en/of III te weten een vuurwapen (in de vorm van
een pistool merk: Bayard) en/of munitie van categorie II en/of III te weten

5 scherpe patronen heeft vervoerd voorhanden heeft gehad en/of heeft
gedragen; 

welk feit hij verdachte in de periode van 14 juli 2016 tot en met 18 juli
2016 te Woerden en/of elders in Nederland opzettelijk heeft uitgelokt door
het doen van een gift het verschaffen van gelegenheid en/of inlichtingen
immers heeft verdachte toen en aldaar:

- aan die onbekend gebleven perso(o)n(en) inlichtingen verschaft omtrent de

identiteit en/of het woonadres van [A] en/of het type en/of het kenteken
van de auto van [A] 

- die onbekend gebleven perso(o)n(en) gevraagd voornoemd(e) vuurwapen en/of
munitie in de auto van die [A] te leggen
- die onbekend gebleven perso(o)n(en) gevraagd een anonieme melding te doen
bij de politie dat die [A] een vuurwapen in zijn bezit heeft en/of
- die onbekend gebleven perso(o)n(en) daarvoor een geldbedrag en/of gift
gegeven; 

De in deze tenlastelegging gebruikte termen en uitdrukkingen worden voorzover
daaraan in de Wet wapens en munitie betekenis is gegeven geacht in dezelfde
betekenis te zijn gebezigd;
artikel 47 lid 1 ahf/ond
artikel 22 lid 1 Wet wapens en munitie
art 26 lid 1 Wet wapens en munitie
 

