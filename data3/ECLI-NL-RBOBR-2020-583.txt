










beschikking 

RECHTBANK OOST-BRABANT 

Familie- en Jeugdrecht
 

Zaaknummer	: C/01/354822 / FA RK 20-214
Uitspraak	: 3 februari 2020
 

Beschikking betreffende een verzoek op afwijzing van ontslag van:
 



      [betrokkene] 

hierna mede te noemen: de betrokkene
geboren te [geboorteplaats] op [geboortedatum]  
wonende te [woonplaats]  [adres] 
verblijvende te: [instelling] advocaat: mr. L.W. Plantenga. 
 


De procedure 

De rechtbank heeft kennisgenomen van:

- een verzoek van de officier van justitie te 's-Hertogenbosch van 23 januari 2020 me bijlagen waaronder een ontslagverzoek van de betrokkene aan de geneesheer-directeur en een afwijzende beslissing daarop van de geneesheer-directeur. 

De officier van justitie verzoekt te beslissen op de door de geneesheer-directeur gegeven beslissing tot afwijzing van het verzoek tot ontslag van betrokkene.
 

De mondelinge behandeling van het verzoek heeft plaatsgevonden op 3 februari 2020 in [instelling] .
 

Bij de mondelinge behandeling waren aanwezig en heeft de rechtbank de volgende personen gehoord:
 
- betrokkene [betrokkene] in tegenwoordigheid van haar raadsman mr. L.W. Plantenga;
- [naam] in het kader van zijn opleiding;- psycholoog [naam] ;
- psychiater [naam] .De vader van betrokkene is ter zitting telefonisch gehoord. 


De beoordeling 

Betrokkene verblijft op grond van een door deze rechtbank op 28 oktober 2019 afgegeven machtiging tot voortgezet verblijf binnen de [instelling]  aan welke beslissing onder meer ten grondslag ligt een geneeskundige verklaring van de geneesheer-directeur van [instelling] van [datum] .De machtiging tot voortgezet verblijf loopt af op 2 oktober 2020.
 

Bij brief d.d. 12 december 2019 heeft betrokkene de geneesheer-directeur om ontslag gevraagd aan welk verzoek betrokkene de volgende omstandigheden ten grondslag heeft gelegd:- betrokkene lijdt naar haar mening niet aan een psychiatrische stoornis en is geen gevaar    voor anderen of haarzelf;- betrokkene wenst haar vrijheid terug;
- betrokkene laat iedere dag zien dat het beter gaat. Zo is betrokkene gestopt met het   gebruiken van drugs is zij goed bezig met haar behandelingen en neemt zij deel aan   verschillende blokken arbeid;- betrokkene is toe aan een volgende stap.

Bij brief d.d. 2 januari 2020 heeft de geneesheer-directeur van [instelling]  na kennisneming van het dossier alsmede gesprekken met de behandelaar van betrokkene en betrokkene zelf het ontslagverzoek afgewezen.
 

Op grond van het bepaalde in artikel 48 lid 1 wet BOPZ dient de geneesheer-directeur ontslag te verlenen wanneer – kort samengevat – betrokkene bereid is vrijwillig in het ziekenhuis te blijven en van de nodige bereidheid daartoe blijk geeft en – voor zover hier van belang – wanneer betrokkene niet langer in zijn geestvermogens is gestoord of gevaarlijk is dan wel gevaar door tussenkomst van personen of instellingen buiten een psychiatrisch ziekenhuis kan worden afgewend. 
 

Ter zitting hebben zowel de psychiater en de psycholoog als de vader van betrokkene twijfels uitgesproken omtrent het middelengebruik van betrokkene. Zij achten de kans aanzienlijk groot dat wanneer zij uit [instelling] zal worden ontslagen opnieuw drugs zal gaan gebruiken. Dit is immers tijdens recente verloven gebleken. 
 

Op grond van het voorgaande staat voldoende vast dat de gronden die hebben geleid tot voormelde rechterlijke beslissing nog steeds gelden. De rechtbank heeft goed gehoord dat betrokkene haar best doet en dat er binnen [instelling] zal worden toegewerkt naar meer zelfstandigheid. Het is hiervoor echter nu nog te vroeg. De rechtbank is van oordeel dat althans op dit moment grote kans bestaat dat betrokkene terugvalt in haar fouten. Daarom zal het verzoek worden afgewezen.
 


De beslissing 

De rechtbank:
 

wijst het verzoek tot ontslag af.
 



Deze beschikking is gegeven door mr. E.M.H. Myjer rechter en in het openbaar uitgesproken in tegenwoordigheid van de griffier op 3 februari 2020.



 

 

 



 

 

 




Conc: SvdB

 

 



 

 

 



 



 

 

 





Voor afschrift afgegeven aan:

 bestuur van: [instelling]
 de Inspectie gezondheidszorg 
 officier van justitie
 betrokkene
 raadsvrouwe
 

