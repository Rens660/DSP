
Afdeling strafrecht

Parketnummer:	21-004265-20 
Uitspraak d.d.:	6 juli 2021
TEGENSPRAAK



Arrest van de meervoudige kamer voor strafzaken van het gerechtshof Arnhem-Leeuwarden gewezen op het hoger beroep ingesteld tegen het vonnis van de rechtbank Noord-Nederland van 5 november 2020 met parketnummer 18-117469-20 in de strafzaak tegen



      [verdachte] 

geboren te [geboorteplaats] op [geboortedatum] 1989
thans verblijvende in P.I. Veenhuizen gevangenis Esserheem te Veenhuizen.
 


Het hoger beroep 

De verdachte heeft tegen het hiervoor genoemde vonnis hoger beroep ingesteld.
 


Onderzoek van de zaak 

Dit arrest is gewezen naar aanleiding van het onderzoek op de terechtzitting van het hof van 22 juni 2021 en overeenkomstig het bepaalde bij artikel 422 van het Wetboek van Strafvordering het onderzoek op de terechtzitting in eerste aanleg.
Het hof heeft kennisgenomen van de vordering van de advocaat-generaal strekkende tot veroordeling van verdachte ter zake van het onder 1 en 2 primair tenlastegelegde tot een gevangenisstraf voor de duur van 36 maanden waarvan 6 maanden voorwaardelijk met aftrek van voorarrest met een proeftijd van 3 jaren en oplegging van de bijzondere voorwaarden zoals door de rechtbank is bepaald en voorts ter zake van het onder 3 tenlastegelegde een ontzegging van de rijbevoegdheid motorrijtuigen te besturen voor de duur van 2 jaren. Deze vordering is na voorlezing aan het hof overgelegd. 
Het hof heeft voorts kennisgenomen van hetgeen door verdachte en zijn raadsman 
mr. H.A. Koning naar voren is gebracht.
 


Het vonnis waarvan beroep 

De rechtbank heeft bij vonnis van 5 november 2020 waartegen het hoger beroep is gericht de verdachte ter zake van het onder 1 tenlastegelegde feit medeplegen van verduistering en het onder 2 primair tenlastegelegde feit poging tot doodslag allebei gepleegd op 29 april 2020 respectievelijk te [plaats1] en [plaats2]  veroordeeld tot een gevangenisstraf voor de duur van 36 maanden waarvan 6 maanden voorwaardelijk met aftrek van de tijd in voorarrest doorgebracht met een proeftijd van 3 jaren.
 

De rechtbank stelt naast de algemene voorwaarde dat de veroordeelde zich voor het einde van de proeftijd niet schuldig zal maken aan een strafbaar feit als bijzondere voorwaarden dat:
 
1. de veroordeelde zich binnen veertien dagen na het onherroepelijk worden van het arrest (telefonisch) meldt bij de reclassering van GGZ Tactus Enschede Raiffeisenstraat 75 te 7514 AM Enschede telefoon 088-3822887. Hij blijft zich melden op afspraken met de reclassering zo vaak en zolang de reclassering dit nodig vindt. Veroordeelde werkt mee aan het toezicht en de begeleiding door de reclassering zolang de reclassering dat nodig vindt. Hieronder valt ook het meewerken aan huisbezoeken;
2. de veroordeelde meewerkt aan (psychologisch) onderzoek en diagnostiek en een ambulante behandeling bij een instelling voor ambulante (forensische) verslavings- of psychiatrische zorg zolang de reclassering dat nodig vindt. Hij houdt zich aan de huisregels en de aanwijzingen die de zorgverlener geeft voor de behandeling;
3. de veroordeelde geen drugs gebruikt en meewerkt aan controle op dit verbod. De reclassering bepaalt met welke controlemiddelen en hoe vaak wordt gecontroleerd. mogelijke controlemiddelen zijn urineonderzoek en bloedonderzoek;
4. de veroordeelde geen alcohol gebruikt en meewerkt aan controle op dit alcoholverbod zolang de reclassering dit nodig acht. De reclassering bepaalt met welke controlemiddelen en hoe vaak wordt gecontroleerd. Mogelijke controlemiddelen zijn urineonderzoek ademonderzoek (blaastest) en bloedonderzoek;
5. de veroordeelde meewerkt aan het aflossen van zijn schulden en het treffen van afbetalingsregelingen ook als dit inhoudt meewerken aan schuldhulpverlening in het kader van de Wet Schuldsanering Natuurlijke Personen en/of beschermingsbewind. Veroordeelde geeft inzicht in zijn financiën en schulden;
6. de veroordeelde meewerkt aan een dagbesteding bij een nader te bepalen organisatie en re-integratie zolang de reclassering dit nodig acht. Hij blijft zich inzetten voor het aangaan en behouden van dagbesteding werk of een opleiding en laat zich hierop controleren;
7. de veroordeelde meewerkt aan ambulante (woon) begeleiding zodra en zolang de reclassering dit nodig acht. 

Geeft opdracht aan de reclassering tot het houden van toezicht op de naleving van voormelde bijzondere voorwaarde(n) en de veroordeelde ten behoeve daarvan te begeleiden.
 

Voorwaarden daarbij zijn dat de veroordeelde gedurende de proeftijd:
-ten behoeve van het vaststellen van zijn identiteit medewerking zal verlenen aan het nemen van een of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt;

- medewerking zal verlenen aan het reclasseringstoezicht bedoeld in artikel 14c van het Wetboek van Strafrecht de medewerking aan huisbezoeken en het zich melden bij de reclasseringsinstelling zo vaak en zo lang als de reclasseringsinstelling dit noodzakelijk acht daaronder begrepen. 

Beveelt dat de tijd die door de verdachte vóór de tenuitvoerlegging van deze uitspraak in enige in artikel 27 eerste lid van het Wetboek van Strafrecht bedoelde vorm van voorarrest is doorgebracht bij de uitvoering van de opgelegde gevangenisstraf in mindering zal worden gebracht voor zover die tijd niet reeds op een andere straf in mindering is gebracht.
 

De rechtbank verklaart onttrokken aan het verkeer de inbeslaggenomen goederen:
-een Duitse kentekenplaat met kenteken [kenteken1] ;
-een Duitse kentekenplaat met kenteken [kenteken2] ;
-twee kentekenplaten met kenteken [kenteken3] .
 

De rechtbank heeft verdachte ter zake van het onder 3 tenlastegelegde feit gevaarlijk rijgedrag gepleegd op 29 april 2020 te [plaats2]  veroordeeld tot een ontzegging van de bevoegdheid motorrijtuigen te besturen – bromfietsen daaronder begrepen – voor de tijd van 2 jaren.
 

Het hof is van oordeel dat de rechtbank op juiste gronden heeft beslist. Het hof zal het vonnis dan ook met overneming van die gronden bevestigen. 
 


BESLISSING 

Het hof:
 

Bevestigt het vonnis waarvan beroep.
 

Aldus gewezen door
mr. W.M. Weerkamp voorzitter
mr. D.V.E.M. van der Wiel-Rammeloo en mr. J.S. van Duurling raadsheren
in tegenwoordigheid van G.G. Eisma griffier
en op 6 juli 2021 ter openbare terechtzitting uitgesproken.


