

RECHTBANK ZUTPHEN 
Sector Straf
Meervoudige kamer
 

Parketnummer: 06/880020-11
Uitspraak d.d.: 5 januari 2012
Tegenspraak
 
VONNIS 
in de zaak tegen: 

[verdachte]
geboren te [plaats] op [datum] 1976
adres: [adres].
 
Raadsman: mr. G. Martin advocaat te Purmerend. 
Onderzoek van de zaak 

Dit vonnis is gewezen naar aanleiding van het onderzoek op de terechtzitting van 
22 december 2011.
 
De tenlastelegging 
Aan verdachte is ten laste gelegd dat: 

hij op of omstreeks 24 juni 2010 te Nieuw-Milligen in elk geval in de
gemeente(n) Apeldoorn en/of Barneveld althans in Nederland
als verkeersdeelnemer namelijk als bestuurder van een motorrijtuig
(personenauto) daarmede rijdende over de weg de Rijksweg A1 ter hoogte van
hectometerpa(a)l(en) [nummer] tot en met [nummer]
zich zodanig heeft gedragen dat een aan zijn schuld te wijten verkeersongeval
heeft plaatsgevonden door roekeloos in elk geval zeer althans aanmerkelijk
onvoorzichtig en/of onoplettend en/of onachtzaam
 

terwijl hij onder invloed verkeerde van (een aanzienlijke hoeveelheid)
(soft)drugs (te weten: hennep en/of hasjiesj als bedoeld in de bij de
Opiumwet behorende lijst II) althans na het nemen van een of meerdere
trek(ken) van een joint in elk van na gebruik van een (niet onaanzienlijke)
hoeveelheid (soft)drugs en/of
 

terwijl het zicht ter plaatse niet werd belemmerd beperkt en/of werd
gehinderd anders dan door het ontbreken van enig daglicht en/of
 

met een snelheid gelegen tussn 136 en 153 kilometer per uur althans van
(ongeveer) 136 kilometer per uur in elk geval met een hogere snelheid dan de
aldaar ter plaatse toegestande maximumsnelheid van 120 kilometer per uur over
de linker rijstrook van die Rijksweg A1 heeft gereden en/of is blijven rijden
en/of
 

(daarbij) niet althans onvoldoende heeft voldaan aan zijn verplichting
zoveel mogelijk rechts te houden als bedoeld in artikel 3 van het Reglement
verkeersregels en verkeerstekens 1990 en/of
 

(daarbij) niet althans in onvoldoende mate op het voor hem liggende
weggedeelte van (de linker rijbaan van) die weg heeft gelet en/of is blijven
letten en/of
 
(daarbij) zijn voertuig (abrupt) naar links heeft gestuurd en/of 

(vervolgens) terecht is gekomen op het links naast die rijstrook gelegen
weggedeelte (een zgn. redresseerstrook met een breedte van ongeveer 060
meter) zonder dat er enige te rechtvaardigen aanleiding of reden was om op
dat weggedeelte te (gaan) rijden en aldus in strijd met artikel 10 lid 1 van
voornoemd reglement geen gebruik heeft gemaakt van de rijbaan althans die
rijbaan niet heeft gevolgd en/of
 

(vervolgens) terecht is gekomen in de links naast die redresseerstrook gelegen
(midden)berm en aldus in strijd met artikel 43 lid 3 van voornoemd reglement
gebruik heeft gemaakt van die berm en/of
 
(vervolgens) naar rechts heeft gestuurd en/of 
(daarbij) dat motorrijtuig niet voortdurend onder controle heeft gehad en/of 
(vervolgens) in een slip is geraakt en/of 
(vervolgens) tijdens dat slippen naar links heeft gestuud en/of 

(vervolgens) in de rechts naast die Rijksweg A1 gelegen berm is gegleden of
gereden in elk geval terecht gekomen
 

ten gevolge waarvan dat door hem bestuurde motorrijtuig meermalen althans
eenmaal (zijdelings) over de kop is geslagen
 

waardoor (een) ander(en) (te weten: [slachtoffer] en/of het nog ongeboren kind
van die [slachtoffer] zijnde een vrucht (van 34 weken) die naar
redelijkerwijs verwacht mag worden in staat is buiten het moederlichaam in
leven te blijven) werd(en) gedood;
 

terwijl het feit is veroorzaakt terwijl verdachte toen dat motorrijtuig heeft
bestuurd na zodanig gebruik van (soft)drugs dat hij verkeerde in een toestand
als bedoeld in artikel 8 lid van de Wegenverkeerswet 1994 en/of
 

terwijl het feit is veroorzaakt of mede is veroorzaakt doordat hij verdachte
een krachtens deze wet vastgestelde maximumsnelheid in ernstige mate heeft
overschreden immers heeft hij verdachte de ter plaatse voor dat motorrijtuig
toegestane maximum snelheid van 120 kilometer per uur met 33 kilometer per
uur althans 16 kilometer per uur in elk geval aanzienlijk overschreden;
 
ALTHANS dat 

hij op of omstreeks 24 juni 2010 te Nieuw-Milligen in elk geval in de
gemeente Apeldoorn althans in Nederland
als bestuurder van een voertuig (personenauto) daarmee rijdende op de weg
Rijksweg A1
 

terwijl hij onder invloed verkeerde van (een aanzienlijke hoeveelheid)
(soft)drugs (te weten: hennep en/of hasjiesj als bedoeld in de bij de
Opiumwet behorende lijst II) althans na het nemen van een of meerdere
trek(ken) van een joint in elk van na gebruik van een (niet onaanzienlijke)
hoeveelheid (soft)drugs en/of
 

terwijl het zicht ter plaatse niet werd belemmerd beperkt en/of werd
gehinderd anders dan door het ontbreken van enig daglicht en/of
 

met een snelheid gelegen tussn 136 en 153 kilometer per uur althans van
(ongeveer) 136 kilometer per uur in elk geval met een hogere snelheid dan de
aldaar ter plaatse toegestande maximumsnelheid van 120 kilometer per uur over
de linker rijstrook van die Rijksweg A1 heeft gereden en/of is blijven rijden
en/of
 

(daarbij) niet althans onvoldoende heeft voldaan aan zijn verplichting
zoveel mogelijk rechts te houden als bedoeld in artikel 3 van het Reglement
verkeersregels en verkeerstekens 1990 en/of
 

(daarbij) niet althans in onvoldoende mate op het voor hem liggende
weggedeelte van (de linker rijbaan van) die weg heeft gelet en/of is blijven
letten en/of
 
(daarbij) zijn voertuig (abrupt) naar links heeft gestuurd en/of 

(vervolgens) terecht is gekomen op het links naast die rijstrook gelegen
weggedeelte (een zgn. redresseerstrook met een breedte van ongeveer 060
meter) zonder dat er enige te rechtvaardigen aanleiding of reden was om op
dat weggedeelte te (gaan) rijden en aldus in strijd met artikel 10 lid 1 van
voornoemd reglement geen gebruik heeft gemaakt van de rijbaan althans die
rijbaan niet heeft gevolgd en/of
 

(vervolgens) terecht is gekomen in de links naast die redresseerstrook gelegen
(midden)berm en aldus in strijd met artikel 43 lid 3 van voornoemd reglement
gebruik heeft gemaakt van die berm en/of
 
(vervolgens) naar rechts heeft gestuurd en/of 
(daarbij) dat motorrijtuig niet voortdurend onder controle heeft gehad en/of 
(vervolgens) in een slip is geraakt en/of 
(vervolgens) tijdens dat slippen naar links heeft gestuud en/of 

(vervolgens) in de rechts naast die Rijksweg A1 gelegen berm is gegleden of
gereden in elk geval terecht gekomen
 

ten gevolge waarvan dat door hem bestuurde motorrijtuig meermalen althans
eenmaal (zijdelings) over de kop is geslagen
 

door welke gedraging(en) van verdachte gevaar op die weg werd veroorzaakt
althans kon worden veroorzaakt en/of het verkeer op die weg werd gehinderd
althans kon worden gehinderd;
 

De in deze telastelegging gebruikte termen en uitdrukkingen worden voorzover
daaraan in de Wegenverkeerswet 1994 betekenis is gegeven geacht in dezelfde
betekenis te zijn gebezigd;
 
Taal- en/of schrijffouten 
Voor zover in de tenlastelegging taal- en/of schrijffouten en/of kennelijke omissies voorkomen zijn deze in de bewezenverklaring verbeterd. De verdachte is daardoor niet geschaad in de verdediging. 
Vrijspraak 
De officier van justitie heeft geconcludeerd tot bewezenverklaring van de aan de verdachte tenlastegelegde dood door schuld (artikel 6 van de Wegenverkeerswet 1994) met uitzondering van het strafverzwarende onderdeel dat betrekking heeft op het onder invloed zijn van drugs en/of alcohol. Ter zitting heeft de officier van justitie de bewijsmiddelen uitvoerig toegelicht en opgesomd. 
De rechtbank is van oordeel dat op grond van de zich in het dossier bevindende stukken en het verhandelde ter terechtzitting de navolgende feiten en omstandigheden kunnen worden vastgesteld. 
De verdachte reed op 24 juni 2010 omstreeks 00.15 uur samen met zijn 34 weken zwangere vriendin op de rijksweg A1 in de richting van Apeldoorn. Ter hoogte van hectometerpaal [nummer] is de verdachte - doordat hij naar zijn zeggen in een mistbank terechtkwam hetgeen overigens door het KNMI niet kan worden uitgesloten - vermoedelijk met de linker wielen van zijn auto in de middenberm terecht gekomen waarna hij zijn voertuig terug naar rechts heeft getracht te sturen als gevolg waarvan de auto begon te slippen en uiteindelijk na enkele malen over de kop te zijn geslagen in de rechterberm tot stilstand is gekomen. Verdachtes vriendin [slachtoffer] alsmede hun ongeboren kind zijn bij dit ongeval om het leven gekomen.  
De rechtbank is anders dan het openbaar ministerie van oordeel dat niet wettig en overtuigend kan worden bewezen dat de verdachte zich schuldig heeft gemaakt aan de hem tenlastegelegde dood door schuld althans aan gevaarzetting en wijst in het bijzonder op het navolgende. 

De verdachte heeft tijdens zijn eerste verhoor bij de politie op 18 november 20101 verklaard dat hij kort voor het ongeval ongeveer 120 kilometer per uur reed hetgeen aldaar ter plaatse de maximumsnelheid is. Uit het proces-verbaal ongevallenanalyse blijkt dat een nauwkeurige snelheidsberekening aan de hand van de door de politie aangetroffen sporen niet kan worden gemaakt. Er kan slechts een indicatie worden gegeven van een mogelijk gereden snelheid. De minimale berekening van de snelheid aan het begin van de sporen komt uit op 136 kilometer per uur en de maximale berekening van de snelheid komt uit op 153 kilometer per uur. Aan een dergelijke indicatie die overigens is gebaseerd op inschattingen van de door de auto ondervonden vertragingen komt onvoldoende bewijskracht toe in die zin dat op grond daarvan niet met zekerheid kan worden vastgesteld dat verdachte tussen de 136 en 153 kilometer per uur heeft gereden. De getuige [getuige] heeft op 31 augustus 2011 ruim één jaar na het ongeval tijdens een telefonisch verhoor door de politie weliswaar verklaard dat de personenauto van de verdachte kort voor het ongeval 150 à 160 kilometer per uur moet hebben gereden echter zulks vindt geen steun in de overige zich in het dossier bevindende stukken en is ook overigens een te vage schatting dat op basis daarvan met zekerheid kan worden vastgesteld dat verdachte te hard heeft gereden.  
De rechtbank merkt overigens nog op dat alle getuigen pas één jaar en in een enkel geval zelfs 15 maanden na de dag van het ongeval telefonisch door de politie zijn gehoord hetgeen de nauwkeurigheid van verklaringen in het algemeen niet ten goede komt.
 
Evenmin kan met zekerheid worden vastgesteld dat het zicht ter plaatse niet werd belemmerd. Verdachte heeft verklaard dat hij opeens toen hij aan het inhalen was en juist weer rechts wilde invoegen in een mistbank belandde waarna er een stuk asfalt ontbrak. Uit de e-mailwisseling tussen de politie Noord-Oost Gelderland en het KNMI2 volgt dat de weersverwachting van het KNMI destijds om 23.35 uur was "Vannacht is er vrijwel geen bewolking lokaal ontstaan enkele mistbanken" terwijl het KNMI per brief van 5 september 20113 heeft laten weten dat een lokale ondiepe mistbank na enkele seconden kan verdwijnen. Het enkele feit dat de getuigen allen hebben verklaard geen mist te hebben waargenomen brengt gelet op de gegevens van het KNMI niet met zich dat verdachte niet in een lokale snel oplossende mistbank kan zijn geraakt. Vaststaat dat de verdachte met zijn linkerbanden over de linkerrijstrook is gereden maar gelet op het feit dat niet kan worden uitgesloten dat er sprake was van een plotselinge mistbank kan niet worden gesteld dat verdachte aldus een verkeersfout heeft gemaakt.   
Tot slot geldt dat uit de voorhanden zijnde stukken en onderzoeken ook niet met zekerheid kan worden afgeleid dat verdachte onnodig links heeft gereden. En indien dat al het geval is geweest is die overtreding naar het oordeel van de rechtbank niet een oorzaak van het ongeval. 
Nu op grond van voornoemde feiten en omstandigheden - in onderling verband en samenhang bezien - niet met voldoende mate van zekerheid is komen vast te staan dat de verdachte één (of meer) verkeersovertreding(en) heeft begaan dan wel concreet gevaarscheppend gedrag heeft vertoond kan er naar het oordeel van de rechtbank geen sprake zijn van overtreding van artikel 6 dan wel 5 van de Wegenverkeerswet 1994 zodat de verdachte van het hem tenlastegelegde dient te worden vrijgesproken. 
Beslissing 
De rechtbank: 
* verklaart niet bewezen dat verdachte het tenlastegelegde heeft begaan en spreekt de verdachte daarvan vrij. 

Aldus gewezen door mr. K.H.A. Heenk voorzitter mr. R.M.A.G. van Valderen en 
mr. W.L.F. Prisse rechters in tegenwoordigheid van L.E.M. van Bun griffier en uitgesproken op de openbare terechtzitting van 5 januari 2012.
 
Mrs. K.H.A. Heenk en W.L.F. Prisse zijn buiten staat dit vonnis mede te ondertekenen. 

Voetnoot:
1 Proces-verbaal van verhoor verdachte d.d. 18 november 2010 pagina 7 van het dossier 
2 Een bij een brief van het KNMI d.d. 9 september 2011 gevoegde e-mail correspondentie ongenummerde pagina in het dossier
3 Een brief van het KNMI d.d. 9 september 2011 ongenummerde pagina in het dossier

