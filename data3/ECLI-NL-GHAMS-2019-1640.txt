
afdeling strafrecht
parketnummer: 23-004258-18 
datum uitspraak: 9 mei 2019 

TEGENSPRAAK 


Arrest van het gerechtshof Amsterdam gewezen op het hoger beroep ingesteld tegen het vonnis van de rechtbank Noord-Holland van 27 november 2018 in de strafzaak onder parketnummer 15-158224-18 tegen



      [verdachte]

geboren te [geboorteplaats] op [geboortedag] 1986
thans gedetineerd in P.I. Lelystad te Lelystad.
 


Onderzoek van de zaak 

Dit arrest is gewezen naar aanleiding van het onderzoek ter terechtzitting in hoger beroep van 25 april 2019 en overeenkomstig het bepaalde bij artikel 422 tweede lid van het Wetboek van Strafvordering naar aanleiding van het onderzoek ter terechtzitting in eerste aanleg.
 

Tegen voormeld vonnis is namens de verdachte hoger beroep ingesteld.
 

Het hof heeft kennisgenomen van de vordering van de advocaat-generaal en van hetgeen door de verdachte en de raadsman naar voren is gebracht.
 

De advocaat-generaal heeft gevorderd dat de verdachte voor het ten laste gelegde zal worden veroordeeld tot een gevangenisstraf voor de duur van twintig maanden met aftrek van voorarrest.
 


Vonnis waarvan beroep 

Het hof verenigt zich met het vonnis waarvan beroep en zal dit derhalve bevestigen met dien verstande dat het hof het hof de door de rechtbank gebruikte bewijsmiddelen aanvult.
 

Het hof voegt aan de bewijsmiddelen toe de door de verdachte in hoger beroep afgelegde verklaring voor zover inhoudende:
 

	Ik wist dat de blauwe koffer waarmee ik op 8 augustus 2018 van Cura√ßao naar Schiphol reisde drugs bevatte. Ze kwamen met een koffer bij mij en hebben kleren uit mijn eigen koffer in die koffer gestopt. Vervolgens ben ik met die koffer naar het vliegveld gegaan.
 


BESLISSING 

Het hof:
 

Bevestigt het vonnis waarvan beroep met inachtneming van het hiervoor overwogene.
 

Dit arrest is gewezen door de meervoudige strafkamer van het gerechtshof Amsterdam waarin zitting hadden mr. P.F.E. Geerlings mr. G. Oldekamp en mr. W. Foppen in tegenwoordigheid van mr. M.A.T. van Willigen griffier en is uitgesproken op de openbare terechtzitting van dit gerechtshof van 9 mei 2019.
 

Mr. Foppen is buiten staat dit arrest mede te ondertekenen.


