
Afdeling strafrecht

Parketnummer:	21-005172-19 
Uitspraak d.d.:	27 mei 2020
TEGENSPRAAK



Arrest van de meervoudige kamer voor strafzaken van het gerechtshof Arnhem-Leeuwarden zittingsplaats Leeuwarden
gewezen op het hoger beroep ingesteld tegen het vonnis van de politierechter in de rechtbank Noord-Nederland van 8 augustus 2019 met parketnummer 18-108139-19 in de strafzaak tegen



      [verdachte] 

geboren te [geboorteplaats] op [geboortedatum] 2000 
wonende te [woonplaats]  [woonadres] .
 


Het hoger beroep 

De verdachte heeft tegen het hiervoor genoemde vonnis hoger beroep ingesteld.
 


Onderzoek van de zaak 

Dit arrest is gewezen naar aanleiding van het onderzoek op de terechtzitting van het hof van 27 mei 2020 en overeenkomstig het bepaalde bij artikel 422 van het Wetboek van Strafvordering het onderzoek op de terechtzitting in eerste aanleg.
 

Het hof heeft kennisgenomen van de vordering van de advocaat-generaal strekkende tot bewezenverklaring van het ten laste gelegde zonder oplegging van een straf. Deze vordering is na voorlezing aan het hof overgelegd. 
 

Het hof heeft voorts kennis genomen van hetgeen door verdachte naar voren is gebracht. 
 


Het vonnis waarvan beroep 

De politierechter heeft de verdachte bij vonnis van 8 augustus 2019 veroordeeld tot een taakstraf voor de duur van 15 uren subsidiair 7 dagen hechtenis.
 

Het hof zal het vonnis waarvan beroep vernietigen omdat het tot een andere bewijsbeslissing komt en daarom opnieuw rechtdoen.
 


De tenlastelegging 

Aan verdachte is tenlastegelegd dat:
 

hij op of omstreeks 21 augustus 2018 in de gemeente [gemeente]  tezamen en in vereniging met een of meer anderen althans alleen opzettelijk aanwezig heeft gehad ongeveer 075 gram in elk geval een hoeveelheid van een materiaal bevattende 2C-B (4-broom-25-dimethoxyfenethylamine) zijnde 2C-B (4-broom-25-dimethoxyfenethylamine) een middel als bedoeld in de bij de Opiumwet behorende lijst I dan wel aangewezen krachtens het vijfde lid van artikel 3a van die wet.
 

Indien in de tenlastelegging taal- en/of schrijffouten voorkomen zijn deze verbeterd. De verdachte is daardoor niet geschaad in de verdediging.
 


Vrijspraak 

Het hof heeft uit het onderzoek ter terechtzitting niet door de inhoud van wettige bewijsmiddelen de overtuiging bekomen dat verdachte het tenlastegelegde heeft begaan zodat verdachte daarvan behoort te worden vrijgesproken. Het hof overweegt daartoe als volgt. 
 

Verdachte is op 21 augustus 2018 na afloop van het festival [naam festival]  samen met zijn vader aangehouden. Door verbalisanten werden bij hem – onder meer – verschillende gripzakjes met kleine roze pilletjes aangetroffen. Verdachte verklaarde bij de politie dat deze pilletjes 2C-B pillen waren. Ter terechtzitting van het hof heeft verdachte ook verklaard dat hij zes 2C-B pillen had gekocht en bij zich had in plastic gripzakjes. Daarvan had hij er op het festival één gebruikt. Door het gebruik van deze pil werden zijn waarnemingen mooier. 
 

De bij de verdachte aangetroffen pillen zijn kennelijk onder verdachte in beslag genomen maar in het dossier is geen kennisgeving van inbeslagname van deze middelen opgenomen. Wel zijn in het dossier foto’s opgenomen van hetgeen bij verdachte is aangetroffen. Deze foto’s zijn van dusdanig slechte kwaliteit dat slechts de gripzakjes zichtbaar zijn maar niet te zien is hoeveel pillen zich in de zakjes bevinden en evenmin of dit hele pillen zijn of delen daarvan. In het dossier bevindt zich daarnaast een rapportage van het NFI te weten een rapport identificatie van veelvoorkomende drugs waaruit blijkt dat er op 9 april 2019 door het NFI onderzoeksmateriaal is ontvangen namelijk 007 gram materiaal bestaande uit roze tabletdelen en poeder in een toegevouwen papiertje en 068 gram materiaal bestaande uit vier gleuftabletten en tabletdelen eveneens in een toegevouwen papiertje. In het rapport van het NFI wordt geconcludeerd dat dit onderzoeksmateriaal 2C-B bevat. 
 

Het hof stelt vast dat de NFI-rapportage niet te koppelen is aan de bij de verdachte aangetroffen middelen. De in dat rapport genoemde kenmerken van het onderzoeksmateriaal komen in het dossier van verdachte in het geheel niet voor. Het genoemde politieregistratienummer komt deels overeen met het proces-verbaalnummer van het politiedossier maar dat nummer is ook gekoppeld aan de vader van verdachte. Het hof kan aldus niet vaststellen dat de op 2C-B geteste middelen de roze pillen betreffen die bij verdachte zijn aangetroffen. Bij gebrek aan aanvullend bewijs omtrent de chemische samenstelling van de pillen die verdachte bij zich heeft gehad dient de verdachte te worden vrijgesproken van hetgeen hem is ten laste gelegd.

BESLISSING

 

Het hof:
 

Vernietigt het vonnis waarvan beroep en doet opnieuw recht:
 

Verklaart niet bewezen dat de verdachte het ten laste gelegde heeft begaan en spreekt de verdachte daarvan vrij.
 

Aldus gewezen door
mr. M.C. Fuhler voorzitter
mr. L.J. Bosch en mr. E.M.J. Brink raadsheren
in tegenwoordigheid van mr. D. de Jong griffier
en op 27 mei 2020 ter openbare terechtzitting uitgesproken.


