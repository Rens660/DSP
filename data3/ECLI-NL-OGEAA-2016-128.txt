

Beschikking van 23 februari 2016
Behorend bij EJ nr. 2529 van 2015 


GERECHT IN EERSTE AANLEG VAN ARUBA

 

BESCHIKKING
 

op het verzoek van
 


[naam] in haar hoedanigheid van curatrice
wonende in Aruba
VERZOEKSTER
procederend in persoon
 

om plaatsing in Centro di Motivacion van:
 


[naam]
wonende in Aruba
GEREKESTREERDE hierna te noemen: [naam]
procederend in persoon.
 



1 DE PROCEDURE
De procedure blijkt uit:

-
het verzoekschrift ingediend op 2 november 2015;

-
de griffiersaantekeningen van de mondelinge behandeling van 24 november 2015 waaruit blijkt dat niemand is verschenen en de rechter wederoproep heeft bepaald;

-
de griffiersaantekeningen van de mondelinge behandeling van 26 januari 2016 waaruit blijkt dat partijen in persoon zijn verschenen. 


De uitspraak is bepaald op heden. 



2 DE FEITEN

2.1
Bij beschikking van dit gerecht van 28 augustus 2008 (EJ-2765/08) is [naam gerekestreerde] onder curatele gesteld wegens drugsmisbruik en is zijn plaatsing in Centro Dakota bevolen voor de duur van één jaar. 


2.2
Bij beschikking van 27 augustus 2009 (EJ-2330/09) heeft dit gerecht nogmaals de plaatsing in Centro Dakota bevolen. Die plaatsing is gerealiseerd.   




3 HET VERZOEK

Het verzoek strekt tot verlenging van de opname van [naam gerekestreerde] in Centro di Motivacion voor de duur van één jaar.

4. 
DE BEOORDELING

Uit het verhandelde ter zitting is gebleken dat [naam gerekestreerde] nog steeds drugs misbruikt. Het gerecht is dan ook van oordeel dat een gedwongen plaatsing weer geïndiceerd is. [naam gerekestreerde]  heeft aangegeven dat hij begeleiding nodig heeft en opgenomen wenst te worden. Het verzoek zal derhalve worden toegewezen.
 



5 DE BESLISSING
Het gerecht: 

beveelt de plaatsing van [naam gerekestreerde] in het rehabilitatiecentrum CENTRO DI MOTIVACION ter verpleging en/of behandeling voor de duur van één (1) jaar ingaande uiterlijk een jaar na heden.
 

Deze beschikking is gegeven door mr. N.K. Engelbrecht rechter in dit gerecht ter terechtzitting van dinsdag 23 februari 2016 in tegenwoordigheid van de griffier.


