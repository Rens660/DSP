

RECHTBANK NOORD-NEDERLAND
Afdeling strafrecht 

Locatie Assen
 

parketnummer 18.930163-15
 


vonnis van de meervoudige kamer voor de behandeling van strafzaken d.d. 20 oktober 2015 in de zaak van het openbaar ministerie tegen de verdachte

 



      [verdachte]  

geboren op [geboortedatum] te [geboorteplaats] 
wonende te [woonadres] .
 

Dit vonnis is gewezen naar aanleiding van het onderzoek op de terechtzitting van 06 oktober 2015.
 

De verdachte is verschenen bijgestaan door mr. J.A.M. Kwakman advocaat te Assen.
 

Het openbaar ministerie werd ter terechtzitting vertegenwoordigd door mr. T. Akkerman.
 


Tenlastelegging 

Aan verdachte is ten laste gelegd dat:
 

hij op of omstreeks 16 maart 2015 te [pleegplaats]  althans in de gemeente Borger-Odoorn als verkeersdeelnemer namelijk als bestuurder van een motorrijtuig (merk: VW type Golf) daarmede rijdende over de weg [straat 1]  zich zodanig heeft gedragen dat een aan zijn schuld te wijten verkeersongeval heeft plaatsgevonden door zeer althans aanmerkelijk onvoorzichtig en/of onoplettend 
-terwijl hij verdachte tijdens het besturen van het motorrijtuig verkeerde onder invloed van het gebruik van verdovende middelen- met het door hem verdachte bestuurde motorrijtuig in een (flauwe) bocht in genoemde weg met hoge/verhoogde snelheid in de voor verdachte rechterberm is gaan rijden en/of (vervolgens) is geslipt en/of de controle over het door verdachte bestuurde motorrijtuig heeft verloren 
tengevolge waarvan een botsing is ontstaan met een in de (voor verdachte) 
rechterberm staande boom 
waardoor [slachtoffer]  inzittende van het door verdachte bestuurder motorrijtuig werd gedood 
terwijl hij verdachte verkeerde in de toestand als bedoeld in artikel 8 eerste of tweede lid van de Wegenverkeerswet 1994 dan wel na het feit niet heeft voldaan aan een bevel gegeven krachtens artikel 163 tweede zesde achtste of negende lid van genoemde wet;
 

althans indien ter zake van het vorenstaande geen veroordeling mocht volgen dat
 

hij op of omstreeks 16 maart 2015 te [pleegplaats]  gemeente Borger-Odoorn als bestuurder van een voertuig (personenauto merk Volkswagen type Golf) daarmee rijdende op de weg [straat 1]  
in een (flauwe) bocht in genoemde weg met hoge/verhoogde snelheid in de voor verdachte rechterberm is gaan rijden en/of (vervolgens) is geslipt en/of de controle over het door verdachte bestuurde motorrijtuig heeft verloren tengevolge waarvan een botsing is ontstaan met een in de (voor verdachte) rechterberm staande boom 
door welke gedraging(en) van verdachte gevaar op die weg werd veroorzaakt althans kon worden veroorzaakt en/of het verkeer op die weg werd gehinderd althans kon worden gehinderd.
 

In de tenlastelegging voorkomende schrijffouten of kennelijke misslagen worden verbeterd gelezen. De verdachte is hierdoor niet in zijn belangen geschaad.
 


Vordering officier van justitie 

De officier van justitie heeft ter terechtzitting gevorderd:
 
- veroordeling voor het primair ten laste gelegde;
- oplegging van 8 maanden gevangenisstraf waarvan 4 maanden voorwaardelijk met een proeftijd van 3 jaren met daaraan verbonden bijzondere voorwaarden;
- oplegging van 2 jaren ontzegging van de bevoegdheid motorrijtuigen te besturen;
- toewijzing van de vordering van de [benadeelde partij] tot een bedrag van 497655 euro met oplegging van de schadevergoedingsmaatregel. 


Beoordeling van het bewijs 

De rechtbank past met betrekking tot het primair ten laste gelegde feit de volgende bewijsmiddelen toe welke steeds zakelijk zijn weergegeven en waarbij de processen-verbaal steeds in de wettelijke vorm zijn opgemaakt.
 
1. een proces-verbaal Verkeersongevallenanalyse d.d. 18 april 2015 inhoudende de bevindingen en conclusies van de verbalisanten [verbalisant 1] en [verbalisant 2] . 

Bij het ongeluk op 16 maart 2015 was betrokken een personenauto merk Volkswagen type Golf (VW).
Gelet op de aangetroffen sporen en de schade aan het voertuig zal het volgende hebben plaatsgevonden:
 

De bestuurder van de VW reed samen met de naast hem zittende passagier over de [straat 1] komende uit de richting [pleegplaats] . Ter hoogte van de kruising met [straat 2] kwam bestuurder van de VW met zijn voertuig in een drift terecht.
Daardoor kwam de bestuurder van de VW met zijn voertuig in de rechts naast de rijbaan gelegen berm terecht. In de berm maakte de bestuurder een stuurcorrectie waarbij de achterzijde van de VW uitbrak naar rechts. Hierdoor botste de VW dwars tegen de in de berm staande boom.
Door de botsing met de boom en de daarbij ontstane schade was er aan de rechterzijde van de VW een groot gat ontstaan. Door de centrifugale kracht werden de bestuurder en de naast hem zittende passagier uit de VW geworpen.
 

Door de [arts] van de GGD Noord-Nederland is in ons bijzijn op maandag 16  maart 2015 de schouw verricht.
Het slachtoffer was genaamd: [slachtoffer]  [geboortedatum slachtoffer]  [plaats 1] .
De schouwarts verklaarde dat het slachtoffer was overleden aan ernstig inwendig letsel.
 
2. een rapport toxicologisch onderzoek d.d. 23 april 2015 opgemaakt door dr. B.E. Smink apotheker-toxicoloog NFI-deskundige inhoudende -voor zover hier van belang-. 


Conclusie:
 
1. In het bloed van [verdachte] zijn de volgende (omzettingsproducten van) drugs en/of geneesmiddelen die de rijvaardigheid kunnen beïnvloeden aangetoond:
- Amfetamine-achtigen: amfetamine MDMA en MDA 
2. Op grond van de resultaten van het uitgevoerde toxicologisch onderzoek wordt geconcludeerd dat de rijvaardigheid ten tijde van de bloedafname waarschijnlijk nadelig beïnvloed was door de volgende aangetoonde stoffen: amfetamine en MDMA. 
3. de verklaring van verdachte afgelegd op de openbare terechtzitting van 06 oktober 2015 
-voor zover hier van belang-. 

Op 16 maart 2015 reed ik met [slachtoffer] in mijn auto. Wij kwamen van [plaats 2] en voordat ik daar vertrok heb ik amfetamine gesnoven.
Op een gegeven moment kwam ik in de berm en schampte ik tegen die boom aan. 
 


Bewezenverklaring 

De rechtbank acht het primair ten laste gelegde bewezen met dien verstande dat: 
 

hij op 16 maart 2015 te [pleegplaats]  als bestuurder van een motorrijtuig merk: VW type Golf daarmede rijdende over de weg [straat 1]  zich zodanig heeft gedragen dat een aan zijn schuld te wijten verkeersongeval heeft plaatsgevonden door aanmerkelijk onvoorzichtig  
-terwijl hij verdachte tijdens het besturen van het motorrijtuig verkeerde onder invloed van het gebruik van verdovende middelen- met het door hem verdachte bestuurde motorrijtuig in een flauwe bocht in genoemde weg de controle over het door verdachte bestuurde motorrijtuig heeft verloren en vervolgens in de voor verdachte rechterberm is gaan rijden en  een botsing is ontstaan met een in de voor verdachte rechterberm staande boom 
waardoor [slachtoffer]  inzittende van het door verdachte bestuurder motorrijtuig werd gedood 
terwijl hij verdachte verkeerde in de toestand als bedoeld in artikel 8 eerste lid van de Wegenverkeerswet 1994.
 

De rechtbank acht de in de bewijsmiddelen genoemde feiten en omstandigheden redengevend voor hetgeen bewezen is verklaard en op grond daarvan heeft de rechtbank de overtuiging bekomen dat verdachte het bewezen verklaarde heeft begaan. 
 

De verdachte zal van het meer of anders ten laste gelegde worden vrijgesproken aangezien de rechtbank dat niet bewezen acht.
 


Strafbaarheid van het bewezen verklaarde 

Het bewezen verklaarde levert op:
 

Overtreding van artikel 6 van de Wegenverkeerswet 1994 
terwijl het een ongeval betreft waardoor een ander wordt gedood en
terwijl de schuldige verkeerde in de toestand bedoeld in artikel 8 eerste lid van de Wegenverkeerswet 1994.
 

Dit feit is strafbaar nu geen omstandigheden aannemelijk zijn geworden die de strafbaarheid uitsluiten. 
 


Strafbaarheid van verdachte 

De rechtbank acht verdachte strafbaar nu niet van enige strafuitsluitingsgrond is gebleken.
 


Strafmotivering 

Bij de bepaling van de straf heeft de rechtbank rekening gehouden met de aard en de ernst van het bewezen en strafbaar verklaarde de omstandigheden waaronder dit is begaan de persoon van verdachte zoals deze naar voren is gekomen uit het onderzoek op de terechtzitting en het over hem opgemaakte reclasseringsrapport het hem betreffende uittreksel uit de justitiële documentatie alsmede de vordering van de officier van justitie en het pleidooi van de raadsvrouw.
 

De rechtbank heeft in het bijzonder het volgende in aanmerking genomen.
Verdachte is zijn auto gaan besturen terwijl hij kort voor het instappen speed tot zich had genomen. 
Verdachte verliest in een flauwe bocht de controle over zijn auto en geraakt daardoor in de berm en botst met de zijkant van de auto tegen een boom. Zowel verdachte als het slacht-offer die beiden geen gordel droegen worden uit de auto geslingerd. Het slachtoffer komt als gevolg van ernstig inwendig letsel te overlijden. 
De rechtbank is van oordeel dat het verdachte in hoge mate valt aan te rekenen dat hij onder invloed van speed aan het verkeer heeft deelgenomen. Het gebruik van speed heeft de rijvaardigheid waarschijnlijk nadelig beïnvloed zo blijkt uit het rapport van het NFI.
Het betreft hier een ernstig verkeersongeval met grote onomkeerbare gevolgen voor de nabestaanden van het slachtoffer. Hen is groot leed toegebracht zo blijkt uit de slachtofferverklaringen. 
Ook voor verdachte zelf heeft dit ongeval grote impact nu hij niet alleen een vriend heeft verloren maar moet leven met de wetenschap dat dat zijn schuld is.
 

Verkeersfeiten als onderhavige worden over het algemeen bestraft met een onvoorwaardelijke gevangenisstraf en een onvoorwaardelijke ontzegging van de rijbevoegdheid. 
Uit het reclasseringsrapport komt naar voren dat verdachte kampt met een verslavingsprobleem en dat hij daarvoor wordt behandeld. De rechtbank is met de officier van justitie van oordeel dat die behandeling moet worden voortgezet. De rechtbank zal de officier van justitie volgen in zijn vordering en een deels voorwaardelijke gevangenisstraf 
 

opleggen met daaraan gekoppeld bijzondere voorwaarden. Voorts een langdurige onvoorwaardelijke ontzegging van de rijbevoegdheid.
 


Benadeelde partij 


        [benadeelde partij] (vader van het slachtoffer) heeft zich voor de aanvang van de terechtzitting als benadeelde partij in het strafproces gevoegd door middel van indiening van het voorgeschreven formulier bevattende de opgave van een vordering tot vergoeding van door hem geleden schade ten gevolge van het aan verdachte primair ten laste gelegde en bewezen verklaarde feit alsmede de gronden waarop deze berust.
 

Op zichzelf komt de gevorderde schade de rechtbank niet onredelijk voor. 
De rechtbank constateert achter dat de benadeelde partij ook een vordering tot schadever-goeding bij de verzekeringsmaatschappij van verdachte heeft ingediend en van de verzekeringsmaatschappij een voorschot heeft ontvangen. Deze informatie blijkt uit de door de raadsvrouw overgelegde brief van Assuraad advocaten d.d. 17 september 2015.
 

Nu voeging in het strafproces is bedoeld ter vervanging van een geding bij de civiele rechter en nu het civiele geding reeds een aanvang heeft genomen dient de benadeelde partij niet ontvankelijk te worden verklaard in de vordering. De vordering kan slechts bij de burgerlijke rechter worden aangebracht.
 


Toepassing van wetsartikelen 

De rechtbank heeft gelet op de artikelen 14a 14b 14c 14d en 63 van het Wetboek van Strafrecht en de artikelen 6 175 178 en 179 van de Wegenverkeerswet 1994.
 


DE UITSPRAAK VAN DE RECHTBANK LUIDT: 

Verklaart het primair ten laste gelegde bewezen te kwalificeren en strafbaar zoals voormeld en verdachte daarvoor strafbaar.
 

Verklaart niet bewezen hetgeen aan verdachte meer of anders is ten laste gelegd dan het bewezen verklaarde en spreekt verdachte daarvan vrij. 
 

Veroordeelt verdachte tot:
 
 Een gevangenisstraf voor de duur van 8 maanden.  

Bepaalt dat van deze gevangenisstraf een gedeelte groot 4 maanden niet zal worden ten uitvoer gelegd tenzij de rechter later anders mocht gelasten op grond dat de veroordeelde voor het einde van of gedurende de proeftijd welke hierbij wordt vastgesteld op 3 jaren de hierna te noemen algemene of bijzondere voorwaarden niet heeft nageleefd.
 

Stelt als algemene voorwaarden:

1. dat de veroordeelde zich voor het einde van de proeftijd niet schuldig maakt aan een strafbaar feit;
2. dat de veroordeelde ten behoeve van het vaststellen van zijn identiteit medewerking  

verleent aan het nemen van een of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt;

3. dat de veroordeelde medewerking verleent aan het reclasseringstoezicht als bedoeld in artikel 14d tweede lid van het Wetboek van Strafrecht de medewerking aan huisbezoeken daaronder begrepen. 

Stelt als bijzondere voorwaarden:

1. dat veroordeelde zich binnen 10 dagen na het onherroepelijk worden van het vonnis meldt bij de Reclassering Nederland [adres] . Hierna moet hij zich blijven melden zo frequent als de reclassering dat noodzakelijk acht; 
2. dat veroordeelde zal blijven meewerken aan de behandeling van de Verslavingszorg Noord Nederland. Waarbij veroordeelde zich zal houden aan de aanwijzingen die hem in het kader van die behandeling door of namens de instelling/behandelaar zullen worden gegeven;
3. dat veroordeelde geen alcohol en drugs zal gebruiken en mee zal werken aan de controle daar op door middel van urinecontroles. 

De rechtbank geeft opdracht aan de reclassering toezicht te houden op de naleving van de voorwaarden en de veroordeelde ten behoeve daarvan te begeleiden ingevolge artikel 14d lid 2 van het Wetboek van Strafrecht.
 
 Een ontzegging van de bevoegdheid motorrijtuigen te besturen voor de duur van 2 jaren.  

Bepaalt dat de [benadeelde partij] niet ontvankelijk is in de vordering en dat de vordering slechts bij de burgerlijke rechter kan worden aangebracht.
Bepaalt dat deze benadeelde partij en verdachte de eigen kosten dragen.
 

Dit vonnis is gewezen door mr. M.A.A. van Capelle voorzitter mrs. C.M.M. Oostdam en M. van der Veen rechters bijgestaan door D.C. Witvoet griffier en uitgesproken ter openbare terechtzitting van deze rechtbank op 20 oktober 2015 zijnde mr. Van der Veen buiten staat dit vonnis mede te ondertekenen.
 

