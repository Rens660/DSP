





vonnis

RECHTBANK OOST-BRABANT 

Strafrecht
 

Parketnummer: 01/880459-18 
Parketnummers vorderingen: 01.114845.17 en 01/855041-16 
Datum uitspraak: 5 juli 2019	
 

Vonnis van de rechtbank Oost-Brabant meervoudige kamer voor de behandeling van strafzaken in de zaak tegen:
 



      [verdachte] 

geboren te [geboorteplaats] op [1999] 
wonende te [postcode]  [straatnaam 1] 
thans gedetineerd te: P.I. HvB Grave (Unit A + B).

Dit vonnis is op tegenspraak gewezen naar aanleiding van het onderzoek ter terechtzitting van 4 februari 2019 25 maart 2019 en 21 juni 2019.
De rechtbank heeft kennisgenomen van de vordering van de officier van justitie en van hetgeen van de zijde van verdachte naar voren is gebracht.
 


De tenlastelegging.
De zaak is aanhangig gemaakt bij dagvaarding van 4 januari 2019. 

Nadat de tenlastelegging op de terechtzitting van 21 juni 2019 is gewijzigd is aan verdachte ten laste gelegd dat:
 


1.
hij op of omstreeks 06 september 2018 te Eindhoven althans in het


arrondissement Oost-Brabant

 


tezamen en in vereniging met een of meer anderen althans alleen door geweld of een of meer andere feitelijkhe(i)d(en) en/of bedreiging met geweld of een of meer andere feitelijkhe(i)d(en) [slachtoffer] (geboren op [geboortedatum slachtoffer] ) heeft/hebben gedwongen tot het ondergaan van een of meer handelingen die bestonden uit of mede bestonden uit het seksueel binnendringen van het lichaam van die [slachtoffer] immers heeft/hebben verdachte en/of zijn mededader(s) meermalen althans eenmaal onder meer:

 

- zijn/hun penis in de vagina van die [slachtoffer] geduwd en/of gebracht en/of
 gehouden en/of heen en weer bewogen en/of


- zijn/hun penis in de mond van die [slachtoffer] geduwd en zich aldus laten pijpen

 door die [slachtoffer] en/of

- die [slachtoffer] gevingerd en/of


- zich afgetrokken boven het lichaam van die [slachtoffer] en/of (vervolgens) in de
 mond en/of over het gezicht en/of lichaam van die [slachtoffer] geëjaculeerd en/of


- die [slachtoffer] gezoend



en bestaande dat geweld of andere feitelijkhe)i)d(en) en/of bedreiging met


geweld en/of een andere feitelijkhe(i)d(en) onder meer uit:



- het vastpakken van die [slachtoffer] en/of (vervolgens) die [slachtoffer] tegen een

 bankje aanduwen/aangooien en/of

- het vastpakken en/of vasthouden van de armen en/of benen van die [slachtoffer]

 en/of

- het meermalen slaan en/of schoppen van die [slachtoffer] en/of


- het uittrekken van de kleding en/of string van die [slachtoffer] en/of


- het omlaag schuiven/trekken van zijn/hun eigen broek en/of onderbroek en/of
 zijn/hun penis ontbloot en/of


- het roepen van: 'de volgende ronde' althans woorden van gelijke aard en/of

 strekking


en/of aldus een dusdanige situatie en/of intimiderende situatie heeft/hebben


gecreëerd dat die [slachtoffer] zich daaraan niet kon en/of durfde te onttrekken


en/of voorbij is/zijn gegaan aan het door die [slachtoffer] geuite verbale en/of non


verbale en/of fysieke protest/verzet (waarbij die [slachtoffer] onder meer heeft


geschreeuwd en/of geduwd en/of geschopt en/of geslagen haar broek heeft
geprobeerd op te trekken);

 


De vorderingen na voorwaardelijke veroordeling.
De zaak met parketnummer 01.114845.17 is aangebracht bij vordering van 8 mei 2019. Deze vordering heeft betrekking op het vonnis van de kinderrechter te 's-Hertogenbosch d.d. 31 augustus 2017. Een kopie van de vordering is aan dit vonnis gehecht. 

De zaak met parketnummer 01/855041-16 is aangebracht bij vordering van 8 mei 2019. Deze vordering heeft betrekking op het vonnis van de kinderrechter te 's-Hertogenbosch d.d. 3 mei 2017. Een kopie van de vordering is aan dit vonnis gehecht.
 


De formele voorvragen.
Bij het onderzoek ter terechtzitting is gebleken dat de dagvaarding geldig is. De rechtbank is bevoegd van het ten laste gelegde kennis te nemen en de officier van justitie kan in zijn vervolging worden ontvangen. Voorts zijn er geen gronden gebleken voor schorsing van de vervolging.


Bewijs


Inleiding.

Op 7 september 2018 werd er vanuit Idris een zorgmelding gemaakt over [slachtoffer] . De begeleiding gaf aan dat er mogelijk sprake kon zijn van een zedendelict waarvan [slachtoffer] slachtoffer was geworden. Daarbij had zij zichtbaar blauwe plekken.

        [slachtoffer] vertelde dat zij op 6 september 2018 in de Eindhovense wijk [wijknaam 1]  op een bankje is verkracht door twee jongens en dat twee andere jongens hadden geprobeerd haar te verkrachten. 
 


Het standpunt van de officier van justitie.

De officier van justitie acht het feit medeplegen van verkrachting wettig en overtuigend bewezen.
 


Het standpunt van de verdediging.

De raadsman bepleit vrijspraak. Verdachte en zijn medeverdachte hebben weliswaar seks gehad met aangeefster maar deze seks vond plaats met wederzijdse instemming. 
De verklaringen van aangeefster [medeverdachte 3] en [betrokkene 3] zijn onbetrouwbaar.
 


Het oordeel van de rechtbank.
1

 


Bewijsmiddelen:
Voorafgaand aan het weergeven van de bewijsmiddelen wordt het volgende overwogen.  

In de verklaring van aangeefster spreekt zij over [medeverdachte 1]  [medeverdachte 2]  [medeverdachte 3] of [alias 1] en de andere jongen van wie zij de naam niet kent. 
Niet in geschil is dat zij met [medeverdachte 1]  bedoelt met [alias 2] [verdachte]  met [alias 1] of [medeverdachte 3] en met die andere jongen Hamim [betrokkene 3] . Hoewel genoemde personen ontkennen dat zij [slachtoffer] hebben verkracht verklaren zij wel dat zij op het betreffende tijdstip op de door [slachtoffer] aangewezen locatie aanwezig waren en dat zij ofwel betrokken waren bij dan wel getuige waren van de seksuele handelingen die hebben plaatsgevonden. 
 

De rechtbank baseert haar oordeel op de navolgende bewijsmiddelen:
 
 Aangifte door [zus 3] namens [slachtoffer]   p. 30-47:2


        [slachtoffer] was weggelopen op donderdag  6 september 2018 vanaf haar woongroep Idris in [plaatsnaam] wegelopen. Zij is de volgende dag teruggekeerd. 
Ze vertelde dat ze met jongens was geweest. Dat ze was gaan chillen in de buurt van [winkelcentrum] aan de [straatnaam 2] in Eindhoven. Ze vertelde dat haar zus [zus 1] en vriendin [vriendin] om 22.00 uur naar huis gingen. Er zouden vier jongens over zijn gebleven samen met [slachtoffer] . Ze had de bus willen pakken maar ze was haar telefoon kwijt.
Ze vertelde dat ze in eerste instantie naar een speeltuintje waren geweest en dat de jongens  zeiden dat ze haar telefoon terug zou krijgen voor een pijpbeurt.  Ze vertelde dat die jongens dingen hadden gedaan bij haar die ze niet wilde. Ze vertelde dat twee jongens haar telefoon waren gaan zoeken en dat de andere twee jongens aan haar waren gaan zitten. Ze vertelde dat de twee jongens haar string kapot hadden getrokken. [slachtoffer] had de jongens van haar afgetrapt. 
Ik heb [slachtoffer] vastgepakt en zij heeft heel hard staan huilen.
Toen vertelde ze dat die [medeverdachte 1] en [medeverdachte 2] bij haar binnengedrongen waren. De [alias 1] en die andere jongen hadden zich boven haar afgetrokken.  
Ik heb zelf gezien op vrijdagavond dat ze blauwe plekken had op haar kaak. Daarop kon je duidelijk vingers zien. Op allebei haar armen waren blauwe plekken te zien. Haar borsten waren bont en blauw. Op haar linkerbeen vlak bij haar knie was het blauw en op haar rug zaten krassen. 

        [slachtoffer] vertelde dat ze was geslagen en geschopt in een steegje. Ze is op de grond gegooid en tegen een muur aan geduwd of iets dergelijks. Toen ze bij het bankje kwam waarop ze verkracht is werd ze door meerdere jongens vast gehouden.
 
 Proces-verbaal van bevindingen van het studioverhoor van [slachtoffer]  op 14 september 2018  p. 56-63:3
- Zij toen het enige meisje was tezamen met vier jongens;
- Zij werd vastgepakt;
- “ [medeverdachte 2] ” zei dat hij met haar wilde praten;
- Zij aan haar arm werd meegetrokken naar een steegje;
- Zij nog verder het steegje werd ingeduwd;
- De jongens toen steeds harder aan haar begonnen te trekken;
- De jongens vervolgens aan haar gingen zitten;
- Zij van de jongens moest kiezen;
- Wanneer zij dit niet zou doen alle vier de jongens op haar zouden springen;
- Zij omdat de jongens zeiden dat ze anders met zijn vieren iets met haar zouden doen toen gezoend had met [medeverdachte 2] ;
- Zij toen bij een bankje in een andere speeltuin kwamen;
- Het toen was begonnen; dat
- De jongens haar begonnen te slaan en haar broek uit begonnen te trekken;
- De jongens haar string kapot hadden getrokken;
- Zij geprobeerd had de jongens weg te schoppen;
- Zij door “ [medeverdachte 2] ” en [medeverdachte 1] naar het bankje werd geduwd;
- Zij tegen het bankje werd gegooid;
- Zij haar broek en ook hun eigen broek uittrokken;
- [medeverdachte 1] en [medeverdachte 2] in haar waren gekomen;
- Zij hen ook had moeten pijpen;
- Zij ook werd geslagen door [medeverdachte 1] en [medeverdachte 2] ;
- Toen zij dacht dat het klaar was zij haar broek opnieuw hadden uitgetrokken;
- Het toen weer van vooraf aan begon;
- Zij ook hard werd geslagen;
- [medeverdachte 2] toen zei dat hij wel zag dat zij niet wilde. 

Op door de verhoorster gestelde vragen antwoordde [slachtoffer]  vervolgens dat:

- Zij bedoelt met in haar gaan dat [medeverdachte 2] en [medeverdachte 1] met hun geslacht in haar geslacht zijn gekomen;
- [medeverdachte 1] en [medeverdachte 2] beiden vaker dan 2 keer in haar zijn geweest die avond;
- Zij [medeverdachte 1] en [medeverdachte 2] beiden 1 keer had gepijpt;
- Zij op het bankje zat en in haar gezicht werd geslagen;
- [medeverdachte 1] haar benen vasthield;
- Iemand haar broek uittrok;
- [medeverdachte 1] haar in het begin had vastgehouden;
- [medeverdachte 2] haar schopte en vastpakte;
- Zij had geschreeuwd en geslagen;
- Zij op haar rug lag op het bankje en werd tegengehouden;
- Zij ook op de grond werd geduwd;
- Zij geschopt had;
- [medeverdachte 2] als eerste zijn geslachtsdeel in haar stopte;
- [medeverdachte 2] in haar was klaargekomen;
- Zij toen op het bankje lag;
- Zij in haar gezicht werd geslagen maar ook tegen haar benen buik en armen;
- Zij hierna geprobeerd had om haar broek aan te trekken;
- [medeverdachte 2] toen had gezegd: nee nee we zijn toch met zijn drieën heb je ooit al een trio gedaan?;
- [medeverdachte 1] vervolgens met zijn geslacht in haar was gegaan;
- [medeverdachte 1] bewoog met zijn geslachtsdeel;
- [medeverdachte 2] haar op dat moment vasthield bij haar borst en haar sloeg tegen haar gezicht;
- Het vervolgens nog een keer gebeurde;
- Er toen gezegd werd: de volgende ronde?;
- Zij bedoelt dat [medeverdachte 2] zijn geslacht in haar had gedaan;
- [medeverdachte 1] haar op dat moment had vastgepakt bij haar borst zodat zij niet overeind kon;
- Zij duidelijk had gezegd dat zij niet wilde;
- [medeverdachte 2] vermoedelijk in haar gezicht was klaargekomen;
- Zij ook in haar mond waren klaargekomen;
- [medeverdachte 2] hiertoe haar hoofd had vastgepakt waarna zij [medeverdachte 2] had moeten pijpen waarna
hij was klaargekomen in haar mond;
- Zij 2 a 3 keer waren klaargekomen;
- Zij hun broek ook hadden uitgetrokken naar beneden;
- [medeverdachte 2] ook al geprobeerd had om haar te zoenen;
- Er op dat moment nog twee jongens meer hadden gestaan waarvan ze niet weet hoe die heten;
- Een van de jongens [alias 1] wordt genoemd;
- De jongens stonden te kijken toen [medeverdachte 2] haar zoende;
- [alias 1] voor haar had gestaan toen de andere jongen haar naar achter trok;
- Er op dat moment 3 jongens bij haar stonden;
- Dit de [alias 1]  de jongen waarvan ze geen naam weet en [medeverdachte 2] waren;
- De onbekende jongen zijn vinger in haar mond had gestopt;
- Haar hoofd werd vastgehouden door deze jongen;
- [alias 1] met zijn broek naar beneden had gestaan;
- Zij had gezien dat [alias 1] zich af stond te trekken; 
 Studioverhoor van [slachtoffer]   geboren op [geboortedatum slachtoffer]  op 21 mei 2019:4
Het gebeurde in twee parkjes. Eerst een parkje toen een steegje toen een tweede parkje. Ik ben door alle vier de jongens geslagen. In park 2 stonden alle vier de jongens om mij heen. [medeverdachte 3] en die andere probeerden van alles. Hij stond voor mij trok zijn kleren uit en probeerde mijn kleren uit te trekken. Maar die heb ik weggeschopt. [medeverdachte 3] begon zich af te trekken op mij toen het niet lukte mij te verkrachten. [medeverdachte 2] en [medeverdachte 1] duwden mij op een bankje. Het lukt hen wel om mijn kleren uit de doen. Ik ben op het bankje door beiden verkracht. Vastgepakt bij de benen. Twee keer door beiden. Ik ben daarna door beiden van achter genomen in de vagina. 
 Formulieren forensisch medisch onderzoek p.70-87:5

Slachtoffer [slachtoffer] ;
Datum onderzoek: 11-9-2018;
Datum delict: 7-9-2018;
1.Bovenarm rechts haematoom;
2.Bovenarm links haematoom;
3.Bovenbeen rechts haematoom
4.2x verticale krasverwondingen onderkant rug
5.Haematoom rechterborst;
6.Haematoom linkerborst.
 
 Verhoor getuige [getuige 1]  p. 106-117:6

De groep had gebeld dat [slachtoffer] die nacht niet was thuis gekomen en toen zijn we haar in Eindhoven gaan zoeken.
We zagen haar ( [slachtoffer] ) lopen met vier jongens.
Ze zei: “Ohh ik ben zo blij dat jullie me hebben gevonden”.
Ze zag er heel vermoeid uit en droeg vieze kleren.
Ze had een witte trui aan en die was helemaal zwart. Van het zand. En aan haar broek gewoon een paar plekken en ze had een blauw plekje op haar wang want ze zei: “Ja ze hebben me ook geslagen”.
Ik zeg: “Ben eens eerlijk hebben ze jou aangeraakt”? Zei ze: “Ja”. Ik vroeg aan haar “Ben eens eerlijk hebben ze jou verkracht”? Zei ze “Ja” en dat ze zich vies voelde.
Ik zag dat het niet goed was. Het ging gewoon niet goed met haar. Ze zag er zo slecht uit.
Ze heeft alleen gezegd “Ze hadden me geslagen”.
Ze wou een nieuwe string en een nieuwe trui. Die was ze kwijt. Ze zei: “die hebben ze bij mij uitgetrokken en dat wilde ik niet”.
 
 Verhoor getuige [getuige 2]  p. 118-131:7

We reden de straat in en daar liep ze. Dus ze keek me echt zo aan zo van ooooooch gelukkig gelukkig dat je me hier komt weghalen. 
Ze had zand hier in haar nek zitten en overal make-up en ze had een blauwe plek
op haar dijbeen of zo en krassen hier zo had ze allemaal zitten en ze had geen
ondergoed aan in haar broek.
Ze zag er gewoon niet meer uit. Die make-up was gewoon helemaal uitgelopen ja. Ze had hier twee (getuige wijst hierbij naar haar nek) net of ze haar hier
hadden vastgegrepen of zo. Zo van die plekken weet je wel. Ja die vingertopjes zaten hier. 
 
 Verhoor getuige [getuige 3]  persoonlijk begeleidster van [slachtoffer]  p.141-145.8
Toen [slachtoffer] thuis kwam was ze verward. Zag er verwaarloosd uit. Ze zag er altijd heel verzorgd uit. 
 Proces-verbaal van bevindingen met betrekking tot horen van [slachtoffer] en haar zus [zus 3]  p.177-180:9

Op de vraag waar de aanranding cq verkrachting had plaats gevonden gaf [slachtoffer] aan dat dit het gele speeltuintje betrof in de wijk [wijknaam 1] te Eindhoven. We zijn gaan zoeken op de kaart. Na enige tijd kwamen we op aanwijzen van [slachtoffer]  uit op een speelplaats aan de [straatnaam 2] te Eindhoven. 
Ik hoorde [slachtoffer] verklaren dat indien men vanuit deze zijde de speeltuin zou betreden er direct aan de linkerzijde een bankje stond geplaatst. [slachtoffer] verklaarde verder dat haar zwarte kapot getrokken string achter was gebleven ter hoogte van dit bankje welke scheef zou staan. Het bankje zou aan 1 zijde hoger zijn dan aan de andere kant.
De politie heeft aan de hand van bovengenoemde aanwijzingen een zwarte string aangetroffen. 
 
 Proces-verbaal van verhoor verdachte [medeverdachte 1] d.d. 23 november 2018 p.481-491:

Die avond had ik mijn vriendin naar de bushalte gebracht. Toen ik daarvan terugkwam vond ik het wel raar dat [slachtoffer] als enige meisje was achtergebleven met drie jongens. 
Wij zaten toen nog op het bankje bij het rode speeltuintje. [medeverdachte 2] vroeg haar op een gegeven moment om met hem mee te gaan naar een gangetje. 

        [medeverdachte 3] ging hen vervolgens achterna het gangetje in. Toen zag ik dat het minder goed ging en dat [medeverdachte 3] [slachtoffer] sloeg in het gangetje omdat zij iemand moest kiezen. [medeverdachte 3] sloeg [slachtoffer] op verschillende manieren. Met platte hand en met de vuist.

        [medeverdachte 2] zat overal aan. Haar tieten en geslachtsdeel overal eigenlijk. Hierop gingen ook [betrokkene 3] en ik het gangetje om te kijken. Zij waren ondertussen bezig om het voor elkaar te krijgen om met [slachtoffer] te zoenen. Als je het gangetje uitkomt kom je op een plek tussen twee flats in. [medeverdachte 3] en [medeverdachte 2] wilden dat [slachtoffer] hen pijpte. [medeverdachte 3] werd weer boos en hij sloeg haar nog een keer. Vervolgens hebben wij ( [medeverdachte 2] en [medeverdachte 1] ) seks gehad.
Rond 04.00 uur in de nacht liepen wij naar het huis van [medeverdachte 2] . 
Zij heeft mij gepijpt en ik heb haar ook geneukt. 
Vaginaal met mijn piemel. Onbeschermd. 
Ik weet niet meer of ik klaar kwam in haar of buiten haar.

        [medeverdachte 2] deed hetzelfde maar hij had veel meer soorten standjes. Dat heb ik wel
meegekregen. Doggy alles eigenlijk. Ik was twee keer klaargekomen.
Soms stopten we met de seks en rookten wij een joint en daarna ging het weer
verder. [slachtoffer] pijpte mij toen [medeverdachte 2] haar neukte.
 
 Proces-verbaal van verhoor verdachte [verdachte] d.d. 19 november 2018 p.590-599:10

Ik heb die dag seks gehad.
Ik en [medeverdachte 1] hebben samen seks gehad.
Ik ben klaargekomen?
Ik en [medeverdachte 1] zijn gewoon omgedraaid. Eentje stopte er onder in en eentje in haar mond. Toen wij seks met haar hadden zat en lag [slachtoffer] op een bank.
 
 Proces-verbaal van verhoor verdachte [medeverdachte 3] d.d. 14 november 2018 13.02 uur p.538-543:11

Het begon met [verdachte] . Hij had een paar jointjes gerookt en begon aan [slachtoffer] te zitten. [medeverdachte 1] en [medeverdachte 2] zaten te zuipen met [slachtoffer] . [medeverdachte 2] trok haar mee het gangetje in en ging aan haar zitten. Zij zei: “hou op hou op”. Hij zat aan haar op plekken waar hij haar niet aan hoort te raken. Zij zei “niet doen” en begon harder te schreeuwen. Later ging [medeverdachte 1] ook aan haar zitten. Ik heb gezien dat [medeverdachte 1] en [medeverdachte 2] [slachtoffer] sloegen. Ik was bij [betrokkene 3] . Wij [betrokkene 3] en ik gingen ook steeds verder het gangetje in. 
Ik heb gezien dat [medeverdachte 1] [slachtoffer] meetrok. [medeverdachte 2] duwde [slachtoffer] . [slachtoffer] kwam toen op een bankje terecht. Ik heb gezien dat [medeverdachte 2] de broek van [slachtoffer] heeft uitgetrokken. [medeverdachte 1] hield op dat moment haar handen vast. Toen [medeverdachte 2]  [medeverdachte 1] en [slachtoffer] bij het bankje waren stonden [betrokkene 3] en ik een paar meter van bij dit bankje vandaan. [medeverdachte 1] hield haar vast. [slachtoffer] zei: “laat me los”. De onderbroek van [slachtoffer] is door [medeverdachte 1] uitgetrokken. [verdachte] trok dus haar broek uit en heeft gedaan wat hij heeft gedaan. [medeverdachte 1] heeft dit ook gedaan. Eerst deed [verdachte] het daarna [medeverdachte 1] . 

        [betrokkene 3] en ik zijn toen weggerend. 
De volgende dag kwam ik [medeverdachte 2] tegen. Hij zei: “toen jullie weg waren heb ik nog een ronde met haar gedaan”. 
Zij zaten aan haar billen en borsten. [slachtoffer] probeerde hen de hele tijd weg te duwen en riep dat ze haar niet aan moesten raken.
De broek en string werden pas bij haar uitgedaan op het bankje. Op dit bankje deden [medeverdachte 1] en [medeverdachte 2] wat ik net heb gezegd. [medeverdachte 2] trok haar broek uit. [medeverdachte 1] hield haar handen vast. Hij begon haar daarna te verkrachten. Toen [medeverdachte 2] klaar was ging [medeverdachte 1] haar verkrachten. [slachtoffer] lag op haar rug op het bankje. Ik zag dat [slachtoffer] huilde en haar handen op haar ogen hield.

        [medeverdachte 2] riep: “wil jij ook nog een keer”. 
 
 Proces-verbaal van verhoor verdachte [betrokkene 3] d.d. 15 november 2018 14.05 uur p.563-575:12


        [slachtoffer] was toen alleen met vier jongens. 
Er was een jongen die de arm over [slachtoffer] heen sloeg. Toen kwamen die twee anderen er nog bij en gingen ze ver de bossen in. Daar was een houten bankje en daar was het gebeurd. 
Vanmorgen vertelde de politie dat dit op 6/7 september was. 
Ik kwam hun gewoon tegen. In [wijknaam 2] bij een speeltuintje. [medeverdachte 3]  [medeverdachte 1] en [medeverdachte 2] . 
Wij gingen vanuit de rode speeltuin naar de [straatnaam 2] . En daar is een bankje. [medeverdachte 2] en [medeverdachte 3]  die zaten aan [slachtoffer] . [medeverdachte 3] trok de broek omlaag van [slachtoffer] en begon. De broek ging omlaag. [medeverdachte 2] zat aan haar borsten en toen kwam [medeverdachte 1] er op af lopen. 
Ik zag [slachtoffer] op haar rug liggen op de bank. Ik zag [medeverdachte 2] naast [slachtoffer] zitten op het bankje.

        [medeverdachte 3] was bezig met seks.
De broek van [slachtoffer] was omlaag de onderbroek ook. De trui was toen nog wel aan. [medeverdachte 3] had wel zijn broek naar beneden. 
Die anderen kwamen naar mij toe om een verhaal te maken. Zodat de verhalen allemaal hetzelfde waren. Ik zag dat [slachtoffer] werd geslagen met de platte hand. [medeverdachte 2]  [medeverdachte 1] en [medeverdachte 3] sloegen haar.
Zij moest kiezen met wie zij het moest doen.
Ik hoorde dat [medeverdachte 3] zei tegen [slachtoffer] dat zij moest kiezen. Eerst had ze de broek tot de helft naar beneden en zij trok steeds haar kleding omhoog. Ze hield haar kleding stevig vast. Zij wilde niet dat haar kleding naar beneden werd getrokken.
 Op het moment dat [medeverdachte 1] en ik daar aan kwamen liepen [medeverdachte 1] en ik er op af. Zij waren bezig en ik stopte mijn duim in haar mond. Zij schreeuwde en ik deed mijn vinger in haar mond. Zij kreunde en er kwamen mensen langs en ze maakte te hard geluid. Voor mij is kreunen en schreeuwen hetzelfde. 
 


Bewijsoverweging over de betrouwbaarheid van de verklaring van aangeefster. 

De rechtbank gaat bij de bewezenverklaring uit van de verklaring van [slachtoffer] . Haar verklaring is niet op alle onderdelen even consistent maar wel op de hoofdlijnen. Zij verklaart ook over bijzondere details zoals over de string die kapot is getrokken over dat ze van de jongens moest kiezen tussen een van hen dat getuige [betrokkene 3] een hand op haar mond legde toen ze schreeuwde dat [medeverdachte 1] en [verdachte] meerdere keren gelijktijdig seks met haar hadden dat zij ook van achter in haar vagina is genomen.  Deze feiten worden bevestigd in andere bewijsmiddelen. De string is aangetroffen op de plaats die [slachtoffer] heeft aangewezen [betrokkene 3] bevestigt dat hij een hand voor de mond van [slachtoffer] deed. [verdachte] verklaart uitgebreid over de verschillende seksuele handelingen. [medeverdachte 1] over dat [slachtoffer] moest kiezen en dat [verdachte] seks heeft gehad op de “doggy” manier. 
Er is ook overigens voldoende steunbewijs voor haar verklaring. 
Dat er geweld is gebruikt wordt bevestigd door de medische verklaring en de verklaringen van haar zus en vriendinnen dat [slachtoffer] onder de blauwe plekken zat toen ze haar de middag en avond nadat zij was verkracht aantroffen en dat ze er vies en onverzorgd uit zag maar ook uit de verklaringen van de verdachten onderling.  
Ook het feit dat [slachtoffer] in het eerste gesprek met haar zus [zus 3] erg emotioneel was en dat ze erg blij was toen zij haar vriendinnen zag past bij hetgeen haar die nacht daarvoor is overkomen. 
 

Ten aanzien van de verklaringen van [medeverdachte 3] en [betrokkene 3] is de rechtbank van oordeel dat ondanks kleine tegenstrijdigheden of het verzwijgen van eigen aandeel voor wat betreft de tot bewijs gebezigde delen deze verklaringen voldoende betrouwbaar en geloofwaardig zijn. Verschillen zijn te verklaren uit het feit dat er drank en drugs zijn gebruikt het een aaneenschakeling van gebeurtenissen is geweest waardoor kleine vergissingen voor de hand liggen en [medeverdachte 3] en [betrokkene 3] belang hadden om zichzelf vrij te pleiten waardoor zij op punten afwijkend verklaren.
 

Ten aanzien van het verweer van verdachte [verdachte] en [medeverdachte 1] dat [slachtoffer] heeft ingestemd met de seks nog het volgende. De verdachten zeggen dat de vrijwilligheid met name kan worden afgeleid uit de omstandigheid dat [slachtoffer] nadat zij met de jongens seks heeft gehad is meegegaan naar de ouderlijke woning van [verdachte] en dat zij daar is blijven slapen en dat zij er tot ver in de volgende dag is gebleven. Bovendien had zij in de loop van de avond en nacht er voor kunnen kiezen om naar huis te gaan. 

        [slachtoffer] heeft als verklaring voor haar gedrag gegeven dat zij van plan was om met haar vriendin met de bus naar huis te gaan. Zij had echter haar telefoon verloren en is gebleven om de telefoon te zoeken. Zij heeft daardoor haar bus gemist. Zij had toen geen vervoer geen telefoon en durfde niet bij willekeurige vreemden midden in de nacht aan te bellen. 
 

De rechtbank overweegt dat het bevreemding kan wekken dat [slachtoffer]  wanneer zij is verkracht niet is weggegaan of hulp heeft gezocht en met haar belagers is meegegaan en met hen de nacht heeft doorgebracht. Daartegenover staat dat op het moment dat zij besloot niet met haar vriendin mee te gaan om haar telefoon te zoeken er nog geen sprake was van een dreigende situatie. Verder wordt overwogen dat de omstandigheid dat zij is meegegaan naar de ouderlijke woning van [verdachte] niet uitsluit dat zij daarvóór is verkracht. Zij was een jonge vrouw van 17 jaar alleen in een grote stad had geen vervoer geen telefoon en het was midden in de nacht. Bovendien blijkt uit de gegevens uit het dossier dat [slachtoffer] functioneerde op een niveau ver onder het niveau van haar kalenderleeftijd. Zij moet dan ook minder dan gemiddeld in staat worden geacht een problematische situatie te overzien en een adequate oplossing te zoeken.  
Tenslotte betrekt de rechtbank daarbij dat uit de hiervoor opgenomen bewijsmiddelen voldoende blijkt [slachtoffer] is gedwongen tot het ondergaan van vergaande seksuele handelingen. 
Verwezen wordt naar het geconstateerde letsel de verklaringen van de vriendinnen over haar gedrag haar kleding de psychische staat waarin zij is aangetroffen en de verklaringen van de verschillende verdachten waarin zij elkaar betichten van het gebruik van geweld.   
Tenslotte acht de rechtbank het volstrekt onaannemelijk dat [slachtoffer]  nadat zij zoals [verdachte] en [medeverdachte 1] verklaren door [medeverdachte 3] is geslagen en verkracht vervolgens het initiatief heeft genomen om met twee jongens tegelijkertijd zowel orale als vaginale seks te hebben op een bankje in de openbare ruimte.  
 

Het verweer inhoudende dat voor verdachte niet kenbaar was dat aangeefster zich tot seks voelde gedwongen en dat hij daarom moet worden vrijgesproken omdat van opzet geen sprake was wordt door de rechtbank verworpen. De verklaring van verdachte is op dit onderdeel volstrekt ongeloofwaardig gelet op het geweld en de dreiging en intimidatie die van hem en zijn mededader(s) uitgingen.
 


De bewezenverklaring.
Op grond van de feiten en omstandigheden die zijn vervat in de hierboven uitgewerkte bewijsmiddelen komt de rechtbank tot het oordeel dat wettig en overtuigend bewezen is dat verdachte 


1.
op of omstreeks 06 september 2018 te Eindhoven tezamen en in vereniging met een ander door geweld [slachtoffer] geboren op [geboortedatum slachtoffer] heeft gedwongen tot het ondergaan van handelingen die mede bestonden uit het seksueel binnendringen van het lichaam van die [slachtoffer] immers hebben verdachte en zijn mededader meermalen onder meer:

 

- hun penis in de vagina van die [slachtoffer] geduwd en/of gebracht en/of
 gehouden en/of heen en weer bewogen en


- hun penis in de mond van die [slachtoffer] geduwd en zich aldus laten pijpen

 door die [slachtoffer] en

- vervolgens in de mond en/of over het gezicht en/of lichaam van die [slachtoffer] geëjaculeerd en


- die [slachtoffer] gezoend

en bestaande dat geweld onder meer uit:

- het vastpakken van die [slachtoffer] en vervolgens die [slachtoffer] tegen een bankje aanduwen/aangooien en


- het vastpakken en/of vasthouden van de armen en benen van die [slachtoffer]

 en

- het meermalen slaan en schoppen van die [slachtoffer] en


- het uittrekken van de kleding en string van die [slachtoffer] en


- het omlaag schuiven/trekken van hun eigen broek en onderbroek en
hun penis ontbloot en


- het roepen van: 'de volgende ronde' althans woorden van gelijke aard en/of

 strekking


en aldus een dusdanige situatie en intimiderende situatie hebben gecreëerd dat die [slachtoffer] zich daaraan niet kon en/of durfde te onttrekken en voorbij zijn gegaan aan het door die [slachtoffer] geuite verbale en non verbale en fysieke protest waarbij die [slachtoffer] onder meer heeft geschreeuwd en geduwd en geschopt en geslagen en haar broek heeft
geprobeerd op te trekken;

 

Hetgeen meer of anders is ten laste gelegd dan hierboven bewezen is verklaard is naar het oordeel van de rechtbank niet bewezen. Verdachte zal hiervan worden vrijgesproken.
 


De strafbaarheid van het feit.
Het bewezen verklaarde levert op het in de uitspraak vermelde strafbare feit. 

Er zijn geen feiten of omstandigheden aannemelijk geworden die de strafbaarheid van het feit uitsluiten.
 


De strafbaarheid van verdachte.
Er zijn geen feiten of omstandigheden aannemelijk geworden die de strafbaarheid van verdachte uitsluiten. Verdachte is daarom strafbaar voor hetgeen bewezen is verklaard. 


Oplegging van straf en/of maatregel. 


De eis van de officier van justitie.

De officier van justitie eist een gevangenisstraf voor de duur van 5 jaar met aftrek van voorarrest. De officier van justitie is van mening dat het volwassenstrafrecht dient te worden toegepast.
Een kopie van de vordering van de officier van justitie is aan dit vonnis gehecht.

Het standpunt van de verdediging.

De verdediging is van mening dat de eis absurd hoog is. Verdachte is first offender op het gebied van zedenzaken. Verdachte verblijft al 7 maanden in voorlopige hechtenis. Hij heeft van begin af aan openheid van zaken gegeven. 
De raadsman verzoekt toepassing van het adolescentenstrafrecht.
 


Het oordeel van de rechtbank.

Bij de beslissing over de straf die aan verdachte dient te worden opgelegd heeft de rechtbank gelet op de aard en de ernst van het bewezen verklaarde en de omstandigheden waaronder dit is begaan. Bij de beoordeling van de ernst van het door verdachte gepleegde strafbare feit betrekt de rechtbank het wettelijke strafmaximum en de straffen die voor soortgelijke feiten worden opgelegd. Daarnaast houdt de rechtbank bij de strafbepaling rekening met de persoon en de persoonlijke omstandigheden van verdachte.
 

De rechtbank heeft in het bijzonder het volgende in aanmerking genomen.
 

Verdachte heeft het slachtoffer samen met een mededader en in het bijzijn van twee andere mannen midden in de nacht op een bankje in een speeltuin in Eindhoven zowel vaginaal als oraal verkracht. De verdachten hebben het slachtoffer daarbij geslagen en geschopt. De verkrachting heeft enkele uren geduurd. Toen het slachtoffer dacht dat het voorbij was drongen verdachte en zijn medeverdachte nogmaals bij haar binnen.  De manier waarop de verkrachting heeft plaatsgevonden was volstrekt respectloos naar het slachtoffer toe. Het slachtoffer was bovendien een kwetsbare jonge vrouw van 17 jaar met een verstandelijke beperking.
Verdachte heeft op geen enkele wijze rekening gehouden met de gevoelens van het slachtoffer en de gevolgen die de verkrachting voor haar zou hebben. Hij was alleen bezig met het bevredigen  van zijn eigen seksuele lusten. Uit de houding van verdachte ter terechtzitting blijkt dat hij geen verantwoordelijkheid neemt voor zijn gedrag. 
 

Verdachte heeft een grove inbreuk gemaakt op de persoonlijke levenssfeer van het slachtoffer en haar lichamelijke integriteit aangetast. De verkrachting moet een grote indruk op haar hebben gemaakt. Slachtoffers van verkrachting  ondervinden daar nog jarenlang last van en de herinnering eraan hindert hen in hun dagelijks bestaan. Uit de slachtofferverklaring die de zus van het slachtoffer ter terechtzitting heeft voorgelezen blijkt dat dit ook bij aangeefster het geval is. 
Verkrachting veroorzaakt bovendien veel maatschappelijke onrust en leidt tot toename van gevoelens van angst en onveiligheid onder vrouwen.
 

Het gewelddadig karakter van het door verdachte gepleegde strafbare feit laat zien dat verdachte er niet voor terugschrikt om  geweld tegen andere mensen te gebruiken. 
 

Verdachte verkeerde tijdens het plegen van het feit onder invloed van alcohol en verdovende middelen. Dit maakt zijn verantwoordelijk niet minder omdat hij de gecombineerde negatieve werking op zijn gedrag kende of moest begrijpen. Desondanks heeft hij die stoffen toch gebruikt.
 

Verdachte heeft niet mee willen werken aan het onderzoek van de psycholoog drs. N. van der Weegen. Zij schrijft dat verdachte een zeer zelfverzekerde en onverstoorbare indruk maakt. 
 

De reclassering heeft op 1 februari 2019 en 18 juni 2019 een rapport over verdachte uitgebracht. De reclassering concludeert dat op ieder leefgebied problemen worden geconstateerd en dat er nauwelijks beschermende factoren worden gezien. Indien verdachte  schuldig wordt bevonden worden het recidiverisico op agressiedelicten en het risico op zedendelicten ingeschat als hoog.  De reclassering adviseert om verdachte gedragskundig te laten onderzoeken in een klinische setting zoals het Pieter Baan Centrum om meer informatie over de persoon van verdachte te kunnen verkrijgen om een passend plan van aanpak op te kunnen stellen. Subsidiair adviseert de reclassering een onvoorwaardelijke gevangenisstraf. In het kader van detentiefasering kan dan opnieuw onderzoek worden uitgevoerd om een passend plan van aanpak op te kunnen stellen.
De reclassering adviseert het volwassenenstrafrecht toe te passen. Gelet op het gebrek aan consequente sturing in de thuissituatie is het niet mogelijk om gedragsverandering te bevorderen middels pedagogische beïnvloeding. 
 

De rechtbank kan zich vinden in het advies van de reclassering om het volwassenstrafrecht toe te passen en tevens in het advies tot het opleggen van een onvoorwaardelijke gevangenisstraf. 
De rechtbank verwacht weinig resultaat van een klinische observatie. Gelet op de houding van verdachte ten aanzien van het strafbare feit en het feit dat verdachte op geen enkele wijze wilde meewerken aan het psychologisch onderzoek bestaat er een zeer grote kans dat verdachte ook niet meewerkt aan een klinische observatie. De rechtbank zal verdachte een jarenlange gevangenisstraf opleggen. In het kader van de detentiefasering dan wel in het kader van de voorwaardelijke invrijheidsstelling kan verdachte worden onderzocht. Er staan de autoriteiten dan voldoende middelen ter beschikking om verdachte te dwingen mee te werken aan een onderzoek en een passend plan van aanpak. 
 

Bij haar beslissing over de strafsoort en de hoogte van de straf heeft de rechtbank aansluiting gezocht bij de binnen de rechtspraak ontwikkelde oriëntatiepunten. De oriëntatiepunten dienen als vertrekpunt bij het bepalen van de straf.
 

De rechtbank acht uit een oogpunt van vergelding en ter beveiliging van de maatschappij een vrijheidsbeneming van lange duur op zijn plaats.
 

De rechtbank zal een lichtere straf opleggen dan de door de officier van justitie gevorderde straf nu de rechtbank van oordeel is dat de straf die de rechtbank zal opleggen de ernst van het bewezen verklaarde voldoende tot uitdrukking brengt.
 

De rechtbank is van oordeel dat in verband met een juiste normhandhaving niet kan worden volstaan met het opleggen van een andersoortige of geringere straf dan een gevangenisstraf voor de duur van vier jaar met aftrek van voorarrest.
 


De vordering van de benadeelde partij [slachtoffer] .
De benadeelde heeft een vordering tot schadevergoeding ingediend ter hoogte van in totaal € 44.52422 waarvan € 19.52422 aan materiële schadevergoeding en € 25.000-- aan immateriële schadevergoeding.  


Het standpunt van de officier van justitie.

De officier van justitie refereert zich ten aanzien van de vordering van de benadeelde partij aan het oordeel van de rechtbank.
 


Het standpunt van de verdediging.

De raadsman verzoekt de vordering van de benadeelde partij niet ontvankelijk te verklaren dan wel deze af te wijzen.
 


Beoordeling. De rechtbank overweegt als volgt:
 


Kosten telefoon en abonnement:

De rechtbank wijst de vordering ter hoogte van € 23610 toe nu deze kosten naar het oordeel van de rechtbank in direct verband staan met het door verdachten [verdachte]  [medeverdachte 3] en [medeverdachte 1] gepleegde strafbare feit en deze kosten naar het oordeel van de rechtbank voldoende zijn onderbouwd. 
 


Reiskosten

De reiskosten die zijn gevorderd zien op reiskosten die zijn gemaakt door de benadeelde zelf door de moeder van de benadeelde en door de zus van de benadeelde. De rechtbank wijst de vordering toe voor wat betreft het deel dat ziet op de reiskosten van de moeder van benadeelde voor het gesprek met de officier van justitie en voor de strafzitting. Voorts wijst de rechtbank de vordering toe die ziet op de reiskosten van de zus van benadeelde voor het heen en weer reizen van Eindhoven naar Oss. Dit is een bedrag van in totaal (€ 6552 + € 25000 =) € 31552. 
 

De overige reiskosten zien op reizen naar en van de locatie waar benadeelde in een civiele gesloten jeugdinrichting heeft verbleven. Naar de mening van de benadeelde staan die kosten in direct verband met het door verdachten [verdachte]  [medeverdachte 3] en [medeverdachte 1] gepleegde strafbare feit omdat benadeelde in verband met dat feit voor haar eigen veiligheid gesloten zou zijn geplaatst. Ten aanzien van deze kosten overweegt de rechtbank als volgt.
De rechtbank is uit de overgelegde stukken niet althans onvoldoende gebleken dat de veiligheid van benadeelde in de vorm van (be)dreiging vanuit (de kring rondom) verdachten de enige reden was dat de benadeelde in een civiele gesloten jeugdinrichting is geplaatst. Vaststaat immers dat er voorafgaand aan het gepleegde feit al sprake was van een zodanige ontwikkelingsbedreiging bij benadeelde dat zij al langere tijd uit huis was geplaatst. Er is geen beschikking overgelegd en er zijn evenmin andere stukken overgelegd waaruit blijkt dat de veiligheid van de benadeelde in verband met de verdenking van verdachten zodanig in gevaar was dat zij in een gesloten jeugdinrichting diende te worden geplaatst. Niet valt uit te sluiten dat bij die rechterlijke beslissing andere factoren mede een overweging hebben gevormd. De rechtbank is van oordeel dat zonder een onderzoek naar de precieze aanleiding of achtergrond van de plaatsing van benadeelde in een gesloten jeugdinrichting niet kan worden vastgesteld dat de in verband daarmee gemaakte reiskosten in een direct verband staan met de strafzaken tegen verdachten. Een dergelijk onderzoek is vergaand en vergt daarmee naar het oordeel van de rechtbank een te grote belasting voor de strafzaken tegen de verdachten [verdachte]  [medeverdachte 3] en [medeverdachte 1] . 
 

Op die grond zal de rechtbank dit deel van de vordering niet-ontvankelijk verklaren. Voor de vergoeding van die gevorderde schade kan de benadeelde zich wenden tot de civiele rechter.
 


Studievertraging en verlies aan verdienvermogen.

De kosten van studievertraging en de kosten van het verlies aan verdienvermogen die zijn gevorderd vloeien naar de mening van benadeelde voort uit de gesloten plaatsing die rechtstreeks verband houdt met het door verdachten [verdachte]  [medeverdachte 3] en [medeverdachte 1] gepleegde strafbare feit. Zoals de rechtbank hiervoor heeft uiteengezet is naar haar oordeel een dergelijk verband zonder een nader onderzoek niet vast te stellen. Een dergelijk onderzoek vergt naar het oordeel van de rechtbank een te grote belasting voor de strafzaken tegen de verdachten [verdachte]  [medeverdachte 3] en [medeverdachte 1]  zodat de rechtbank deze delen van de vordering op die grond niet-ontvankelijk verklaart. Voor de vergoeding van die gevorderde schade kan de benadeelde zich wenden tot de civiele rechter.
 


Immateriële schade.

De rechtbank begroot aan de hand van alle feiten en omstandigheden in deze zaak de door benadeelde geleden immateriële schade op een bedrag van € 10.000--. 
 

De rechtbank zal de vordering voor het overige niet-ontvankelijk verklaren. Voor de vergoeding van die gevorderde schade kan de benadeelde zich wenden tot de civiele rechter.
 

Verder wordt verdachte veroordeeld in de ten behoeve van de tenuitvoerlegging nog te maken kosten.
 


Schadevergoedingsmaatregel.

De rechtbank zal voor het toegewezen bedrag tevens de schadevergoedingsmaatregel opleggen nu de rechtbank het wenselijk acht dat de Staat schadevergoeding aan het slachtoffer bevordert vermeerderd met de wettelijke rente.
 

Aangezien aan verdachte meer verplichtingen tot vergoeding van dezelfde schade worden opgelegd zal de rechtbank bepalen dat als verdachte heeft voldaan aan zijn verplichting tot betaling aan de Staat daarmee zijn verplichting tot betaling aan de benadeelde partij komt te vervallen en andersom indien verdachte heeft voldaan aan zijn verplichting tot betaling aan de benadeelde partij daarmee zijn verplichting tot betaling aan de Staat komt te vervallen.
 


Motivering van de beslissing na voorwaardelijke veroordeling 01.114845.17.

De vordering voldoet aan alle wettelijke eisen. Krachtens de wettelijke bepalingen is de rechtbank bevoegd tot behandeling van deze vordering. Uit onderzoek ter terechtzitting zijn geen omstandigheden gebleken die aan de ontvankelijkheid van de officier van justitie in de weg staan. Uit het onderzoek ter terechtzitting is gebleken dat de veroordeelde zich gedurende de proeftijd aan een strafbaar feit heeft schuldig gemaakt.
Bijzondere omstandigheden die aan de tenuitvoerlegging in de weg staan zijn niet aanwezig. De rechtbank zal dan ook de gevorderde tenuitvoerlegging gelasten.



Motivering van de beslissing na voorwaardelijke veroordeling 01/855041-16.

De vordering voldoet aan alle wettelijke eisen. Krachtens de wettelijke bepalingen is de rechtbank bevoegd tot behandeling van deze vordering. Uit onderzoek ter terechtzitting zijn geen omstandigheden gebleken die aan de ontvankelijkheid van de officier van justitie in de weg staan. Uit het onderzoek ter terechtzitting is gebleken dat de veroordeelde zich gedurende de proeftijd aan een strafbaar feit heeft schuldig gemaakt.
Bijzondere omstandigheden die aan de tenuitvoerlegging in de weg staan zijn niet aanwezig. De rechtbank zal dan ook de gevorderde tenuitvoerlegging gelasten.
 


Toepasselijke wetsartikelen.

De beslissing is gegrond op de artikelen:
Wetboek van Strafrecht art. 36f 242 en 248.



DE UITSPRAAK 

De rechtbank:
 

verklaart het ten laste gelegde bewezen zoals hiervoor is omschreven;
 

verklaart niet bewezen hetgeen verdachte meer of anders is ten laste gelegd dan hiervoor bewezen is verklaard en spreekt hem daarvan vrij.
 

Het bewezen verklaarde levert op het misdrijf :
 

verkrachting terwijl het feit wordt gepleegd door twee of meer verenigdepersonen.De rechtbank verklaart verdachte hiervoor strafbaar en legt op de volgende straf en maatregel:
gevangenisstraf voor de duur van 4 jaar met aftrek overeenkomstig artikel 27van het Wetboek van Strafrecht;

maatregel van schadevergoeding van € 10.55162 subsidiair 87 dagen hechtenis:
legt derhalve aan verdachte op de verplichting tot betaling aan de Staat ten behoeve van het slachtoffer [slachtoffer] van een bedrag van € 10.55162 (zegge: tienduizendvijfhonderd en een-en-vijftig euro en twee-en-zestig eurocent) bij gebreke van betaling en verhaal te vervangen door 87 dagen hechtenis. Het bedrag bestaat uit een bedrag van € 10.00000 immateriële schade en € 55162 materiële schade (post reiskosten van de moeder voor de
zitting en het slachtoffergesprek en de reiskosten van de zus voor het reizen tussen Eindhoven en Oss). Verdachte is niet gehouden tot betaling voor zover dit bedrag (door een) van zijn mededaders is betaald. De toepassing van deze vervangende hechtenis heft de hiervoor opgelegde betalingsverplichting niet op.Het bedrag voor wat betreft de immateriële schade te vermeerderen met de wettelijke rente vanaf 7 september 2018 tot aan de dag der algehele voldoening en het bedrag voor wat betreft de materiële schade te vermeerderen met de wettelijke rente vanaf 3 juni 2019 (datum vordering) tot aan de dag der algehele voldoening. 

Beslissing op de vordering van de benadeelde partij:

Wijst de vordering van de benadeelde partij toe en veroordeelt verdachte tot betaling aan de benadeelde partij [slachtoffer] van een bedrag van € 10.55162 (zegge: tienduizendvijfhonderd en een-en-vijftig euro en twee-en-zestig eurocent) te weten € 10.00000 immateriële schade en € 55162 materiële schade (post reiskosten van de moeder voor de zitting en het slachtoffergesprek en de reiskosten van de zus voor het reizen tussen Eindhoven en Oss). Het bedrag voor wat betreft de immateriële schade te vermeerderen met de wettelijke rente vanaf 7 september  2018 tot aan de dag der algehele voldoening en het bedrag voor wat betreft de materiële schade te vermeerderen met de wettelijke rente vanaf 3 juni 2019 tot aan de dag der algehele voldoening.
 

Verdachte is niet gehouden tot betaling voor zover dit bedrag door (een van) zijn mededaders is betaald.
Indien de verdachte heeft voldaan aan zijn verplichting tot betaling aan de Staat komt daarmee zijn verplichting tot betaling aan de benadeelde partij te vervallen en andersom indien verdachte heeft voldaan aan zijn verplichting tot betaling aan de benadeelde partij komt daarmee zijn verplichting tot betaling aan de Staat te vervallen.
 

veroordeelt verdachte tevens in de kosten van de benadeelde partij tot op heden begroot op nihil.
 

veroordeelt verdachte verder in de ten behoeve van de tenuitvoerlegging nog te maken kosten.
 

bepaalt dat de benadeelde partij in het overige deel van de vordering niet ontvankelijk is.
 


Beslissing na voorwaardelijke veroordeling:Last tot tenuitvoerlegging van de straf voorzover voorwaardelijk opgelegd bij vonnis van de Kinderrechter te 's-Hertogenbosch d.d. 3 mei 2017 gewezen onder parketnummer 01/855041-16 te weten:

jeugddetentie voor de duur van 1 week met aftrek overeenkomstig artikel 27 Wetboek van Strafrecht; 


Last tot tenuitvoerlegging van de straf voorzover voorwaardelijk opgelegd bij vonnis van de Kinderrechter te 's-Hertogenbosch d.d. 31 augustus 2017 gewezen onder parketnummer 01/114845-17 te weten:

jeugddetentie voor de duur van 6 weken.
 

Dit vonnis is gewezen door:
mr. A.M. Kooijmans-de Kort voorzitter
mr. J.G. Vos en mr. A.M. Bossink leden
in tegenwoordigheid van mr. A.H.C. Persoons griffier
en is uitgesproken op 5 juli 2019.
 

1
 Wanneer hierna wordt verwezen naar een proces-verbaal wordt – tenzij anders vermeld – bedoeld een proces-verbaal opgemaakt in de wettelijke vorm door daartoe bevoegde opsporingsambtenaren. Waar wordt verwezen naar bijlagen betreffen dit de bijlagen bij het proces-verbaal van de politie Oost-Brabant zeden Eindhoven genummerd 2018180239 aantal doorgenummerd bladzijden: 610. 
2
proces-verbaal van aangifte door [zus 2]  namens [slachtoffer]   p.31 32 33 van voormeld proces-verbaal. 
3
 proces-verbaal van bevindingen p. 57 58 59 60 61 van voormeld proces-verbaal. 

4
 Verbatim studioverhoor  p.24 tot en met 33 gevoegd bij voormeld proces-verbaal. 
5
 verklaring onderzoek zedendelicten p.70 7177 78 81 van voormeld proces-verbaal. 
6
 proces-verbaal van verhoor getuige [getuige 1]  p.109 110 111 van voormeld proces-verbaal. 
7
 proces-verbaal van bevindingen van verhoor getuige [getuige 2]  p.122 124 van voormeld proces-verbaal. 

8
 proces-verbaal van verhoor getuige [getuige 3] p.143 van voormeld proces-verbaal
9
 proces-verbaal van bevindingen met betrekking tot verhoor [slachtoffer] en [zus 2]   p.180 van voormeld proces-verbaal.
10 proces-verbaal van verhoor verdachte [medeverdachte 1]    p.482 484 488 en 489 van voormeld proces-verbaal.
10
proces-verbaal van verhoor verdachte [verdachte]  p. 593 594 596 van voormeld proces-verbaal. 
11
proces-verbaal van verhoor verdachte [medeverdachte 3]   p. 539 540 541 van voormeld proces-verbaal. 
12
proces-verbaal van verhoor verdachte [betrokkene 3]  p. 567 568 569 570 571 572 573 en 574 van voormeld proces-verbaal. 

