
Afdeling strafrecht

Parketnummer:	21-002192-19 
Uitspraak d.d.:	30 juni 2021
TEGENSPRAAK


Verkort arrest van de meervoudige kamer voor strafzaken van het gerechtshof 

Arnhem-Leeuwarden zittingsplaats Leeuwarden
gewezen op het hoger beroep ingesteld tegen het vonnis van de politierechter in de rechtbank Midden-Nederland van 1 april 2019 met parketnummer 96-220034-18 in de strafzaak tegen
 



      [verdachte] 

geboren te [geboorteplaats] op [geboortedatum] 1984 
wonende te [woonplaats]  [woonadres] .
 


Het hoger beroep 

De verdachte heeft tegen het hiervoor genoemde vonnis hoger beroep ingesteld.
 


Onderzoek van de zaak 

Dit arrest is gewezen naar aanleiding van het onderzoek op de terechtzitting van het hof van 16 juni 2021 en overeenkomstig het bepaalde bij artikel 422 van het Wetboek van Strafvordering het onderzoek op de terechtzitting in eerste aanleg.
 

Het hof heeft kennisgenomen van de vordering van de advocaat-generaal strekkende tot veroordeling van de verdachte tot een geldboete ter hoogte van € 900- waarvan € 450- voorwaardelijk met een proeftijd van 2 jaren alsmede een ontzegging van de bevoegdheid motorrijtuigen te besturen voor de duur van 6 maanden met aftrek. Deze vordering is na voorlezing aan het hof overgelegd. 
 

Het hof heeft voorts kennisgenomen van hetgeen namens verdachte door zijn raadsvrouw mr. T. Mustafazade naar voren is gebracht.
 


Het vonnis waarvan beroep 

De politierechter in de rechtbank Midden-Nederland heeft de verdachte bij voornoemd vonnis veroordeeld ter zake van het tenlastegelegde tot een geldboete ter hoogte van € 850- subsidiair 17 dagen hechtenis alsmede een ontzegging van de bevoegdheid motorrijtuigen te besturen voor de duur van 6 maanden.
 

Het hof zal het vonnis waarvan beroep vernietigen omdat het tot een andere strafoplegging komt en daarom opnieuw rechtdoen.
 


De tenlastelegging 

Aan verdachte is tenlastegelegd dat:
 

hij op of omstreeks 2 september 2018 te [plaats]  gemeente [gemeente]  een voertuig te weten een bedrijfsauto (bestelauto) heeft bestuurd of als bestuurder heeft doen besturen na gebruik van een in artikel 2 van het Besluit alcohol drugs en geneesmiddelen in het verkeer aangewezen stof als bedoeld in artikel 8 eerste lid van de Wegenverkeerswet 1994 te weten cocaïne terwijl ingevolge een onderzoek in de zin van artikel 8 van de WVW94 het gehalte in zijn bloed van de bij die stof vermelde meetbare stof 150 microgram cocaïne per liter bloed bedroeg zijnde hoger dan de in artikel 3 van het genoemd Besluit bij die stof vermelde grenswaarde.
 

Indien in de tenlastelegging taal- en/of schrijffouten voorkomen zijn deze verbeterd. De verdachte is daardoor niet geschaad in de verdediging.
 


Bewezenverklaring 

Door wettige bewijsmiddelen waarin zijn vervat de redengevende feiten en omstandigheden waarop de bewezenverklaring steunt acht het hof wettig en overtuigend bewezen dat verdachte het tenlastegelegde heeft begaan met dien verstande dat:
 

hij op 2 september 2018 te [plaats]  gemeente [gemeente]  een voertuig te weten een bedrijfsauto (bestelauto) heeft bestuurd na gebruik van een in artikel 2 van het Besluit alcohol drugs en geneesmiddelen in het verkeer aangewezen stof als bedoeld in artikel 8 eerste lid van de Wegenverkeerswet 1994 te weten cocaïne terwijl ingevolge een onderzoek in de zin van artikel 8 van de WVW94 het gehalte in zijn bloed van de bij die stof vermelde meetbare stof 150 microgram cocaïne per liter bloed bedroeg zijnde hoger dan de in artikel 3 van het genoemd Besluit bij die stof vermelde grenswaarde.
 

Het hof acht niet bewezen hetgeen verdachte meer of anders is tenlastegelegd dan hierboven is bewezenverklaard zodat deze daarvan behoort te worden vrijgesproken.
 


Strafbaarheid van het bewezenverklaarde 

Het bewezenverklaarde levert op:

overtreding van artikel 8 vijfde lid van de Wegenverkeerswet 1994.

 


Strafbaarheid van de verdachte 

Verdachte is strafbaar aangezien geen omstandigheid is gebleken of aannemelijk geworden die verdachte niet strafbaar zou doen zijn.
 


Oplegging van straf en/of maatregel 

De hierna te melden strafoplegging is in overeenstemming met de aard en de ernst van het bewezenverklaarde en de omstandigheden waaronder dit is begaan mede gelet op de persoon van verdachte zoals van een en ander bij het onderzoek ter terechtzitting is gebleken. 
 

Verdachte heeft zich schuldig gemaakt aan het besturen van een auto terwijl hij op dat moment verkeerde onder invloed van cocaïne. Het is algemeen bekend dat het deelnemen aan het verkeer na het gebruik van drugs zoals cocaïne de rijvaardigheid in ernstige mate kan beïnvloeden. Verdachte heeft de gevaarzetting die daardoor ontstaat op de koop toegenomen door toch te gaan rijden. Het hof rekent dat verdachte aan.
 

Uit het uittreksel uit de justitiële documentatie van verdachte van 19 mei 2021 blijkt dat verdachte vaker onherroepelijk is veroordeeld ter zake van het plegen van strafbare feiten waaronder ook voor overtreding van de Wegenverkeerswet 1994. Het hof houdt hier ten nadele rekening mee bij het bepalen van de hoogte van de op te leggen straf.
 

De raadsvrouw van verdachte heeft het hof verzocht om te volstaan met de oplegging van een ontzegging van de rijbevoegdheid voor de duur van zes maanden met aftrek van de tijd dat het rijbewijs ingehouden is geweest en om daarnaast aan verdachte geen geldboete op te leggen. Zij heeft daartoe aangevoerd dat verdachte financieel niet draagkrachtig genoeg is om een geldboete te betalen. De raadsvrouw heeft voorts verzocht om rekening te houden met het tijdsverloop in deze zaak.
 

Het hof overweegt met betrekking tot het tijdsverloop in deze zaak dat de redelijke termijn in de fase van hoger beroep in beperkte mate te weten met twee maanden en tien dagen is overschreden dat de inhoudelijke behandeling van de zaak op verzoek van de raadsvrouw is aangehouden en dat de behandeling in eerste aanleg en in hoger beroep binnen vier jaar heeft plaatsgevonden. Gelet hierop is het hof van oordeel dat kan worden volstaan met de enkele vaststelling dat inbreuk is gemaakt op artikel 6 eerste lid EVRM.
 

Gelet op hetgeen de raadsvrouw heeft aangevoerd met betrekking tot de financiële draagkracht van verdachte ziet het hof aanleiding om in plaats van een geldboete aan verdachte een taakstraf van na te melden duur op te leggen. Daarnaast zal het hof aan verdachte een ontzegging van de rijbevoegdheid voor de duur van 6 maanden opleggen. Het hof ziet in het dossier geen aanwijzingen dat het rijbewijs van verdachte is ingenomen (geweest) en zal om die reden geen aftrek bevelen. Het hof ziet voorts in het hetgeen is aangevoerd geen aanleiding om enkel te volstaan met een ontzegging van de rijbevoegdheid. 
 


Toepasselijke wettelijke voorschriften 

Het hof heeft gelet op de artikelen 9 22c 22d en 63 van het Wetboek van Strafrecht en de artikelen 8 176 en 179 van de Wegenverkeerswet 1994.
 

Deze voorschriften zijn toegepast zoals zij golden ten tijde van het bewezenverklaarde.
 


BESLISSING 

Het hof:
 

Vernietigt het vonnis waarvan beroep en doet opnieuw recht:
 

Verklaart zoals hiervoor overwogen bewezen dat de verdachte het tenlastegelegde heeft begaan.
 

Verklaart niet bewezen hetgeen de verdachte meer of anders is tenlastegelegd dan hierboven is bewezenverklaard en spreekt de verdachte daarvan vrij.
 

Verklaart het bewezenverklaarde strafbaar kwalificeert dit als hiervoor vermeld en verklaart de verdachte strafbaar.
 

Veroordeelt de verdachte tot een taakstraf voor de duur van 30 (dertig) uren indien niet naar behoren verricht te vervangen door 15 (vijftien) dagen hechtenis.
 

Ontzegt de verdachte ter zake van het bewezenverklaarde de bevoegdheid motorrijtuigen te besturen voor de duur van 6 (zes) maanden.
 

Aldus gewezen door
mr. A.H. toe Laer voorzitter
mr. H.J. Deuring en mr. D.V.E.M. van der Wiel-Rammeloo raadsheren
in tegenwoordigheid van mr. S.M. Nicolai griffier
en op 30 juni 2021 ter openbare terechtzitting uitgesproken.


