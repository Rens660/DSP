
RECHTBANK OOST-NEDERLAND 
Team strafrecht 
Zittingsplaats Zutphen 

Parketnummers: 06/940182-12 06/850357-12 06/851118-12 en 18/651014-09 (tul)
Uitspraak d.d.: 4 januari 2013 (bij vervroeging)
Tegenspraak 
 
TUSSENVONNIS 
in de zaak tegen: 

[verdachte]
geboren te [plaats op 1991]
wonende te [plaats]
thans gedetineerd in het huis van bewaring te Doetinchem.
Raadsman: mr. Eenhoorn advocaat te Groningen.
 
Onderzoek van de zaak 

Dit tussenvonnis is gewezen naar aanleiding van het onderzoek op de terechtzittingen van 
7 augustus 2012 30 oktober 2012 18 december 2012 en 28 december 2012.
 
Ter terechtzitting van 18 december 2012 is aangekondigd dat de rechtbank op 28 december 2012 het onderzoek zou sluiten en dat er op 4 danwel 11 januari 2013 te 13:30 uur uitspraak zal worden gedaan. Ter zitting van 28 december 2012 is de uitspraakdatum op 4 januari 2013 te 13:30 uur bepaald. 
De tenlastelegging 
Aan verdachte is ten laste gelegd dat: 
Parketnummer 06/940182-12: 
1. 

hij (op meerdere tijdstippen) in of omstreeks de periode van 1 januari 2012
tot en met 24 april 2012 te Apeldoorn en/of te [plaats] en/of te Opheusden in
elk geval (telkens) in Nederland
 
een ander te weten [slachtoffer A] 

(lid 1 onder 1°)
door dwang en/of geweld en/of één of meer (andere) feitelijkheden en/of door
dreiging met geweld en/of andere feitelijkheden en/of afpersing en/of
misleiding en/of door misbruik van uit feitelijke omstandigheden voortvloeiend
overwicht en/of door misbruik van de kwetsbare positie
heeft geworven en/of vervoerd en/of overgebracht en/of gehuisvest en/of
opgenomen
met het oogmerk van uitbuiting van die [slachtoffer A]
 
en/of 

(lid 1 onder 4°)
(telkens) met één of meerdere van de onder 1° van dit artikel genoemde
middelen te weten door dwang en/of geweld en/of één of meer (andere)
feitelijkheden en/of door dreiging met geweld en/of andere feitelijkheden
en/of afpersing en/of misleiding dan wel door misbruik van uit feitelijke
omstandigheden voortvloeiend overwicht en/of door misbruik van de kwetsbare
positie
die [slachtoffer A] heeft gedwongen en/of bewogen zich beschikbaar te stellen
tot het verrichten van arbeid en/of diensten
en/of
de onder 1° van dit artikel genoemde omstandigheden enige handeling(en) heeft
ondernomen waarvan hij verdachte wist of redelijkerwijs moest vermoeden dat
die [slachtoffer A] zich daardoor beschikbaar zou stellen tot het verrichten van
arbeid en/of diensten
 

en/of
(lid 1 onder 6°)
(telkens) opzettelijk voordeel heeft getrokken uit de uitbuiting van die [slachtoffer A]
 
en/of 

(lid 1 onder 9°)
(telkens) met één of meerdere van de onder 1° genoemde middelen te weten
door dwang en/of geweld en/of één of meer (andere) feitelijkheden en/of door
dreiging met geweld en/of andere feitelijkheden en/of afpersing en/of
misleiding en/of door misbruik van uit feitelijke omstandigheden voortvloeiend
overwicht en/of door misbruik van de kwetsbare positie
die [slachtoffer A] heeft bewogen hem verdachte te bevoordelen uit de opbrengst
van haar seksuele handelingen met en/of voor een derde
 
immers heeft/is verdachte (één of meermalen) 

terwijl die [slachtoffer A] een intelligentie van beneden gemiddeld tot
gemiddeld niveau heeft
 

- met die [slachtoffer A] een (liefdes)relatie aangegaan en/of bij die [slachtoffer A] de indruk gewekt dat zij met verdachte een (monogame) liefdesrelatie had
en/of
- aan die [slachtoffer A] gevraagd of ze niet in een keer veel geld wilde
verdienen en/of
- die [slachtoffer A] geld gegeven en/of voorgeschoten voor lingerie en/of
condooms en/of glijmiddel en/of sponsjes en/of de huur van een (pees)kamer
en/of tegen die [slachtoffer A] gezegd dat ze hem dit geld moest terugbetalen
en/of
- tegen die [slachtoffer A] gezegd dat ze moest dansen voor de klanten en/of
welke bedragen ze moest vragen aan de klanten en/of
- die [slachtoffer A] bedreigd en/of
- die [slachtoffer A] uitgescholden en/of beledigd met de woorden "mongool"
en/of "achterlijk dom wijf" en/of "hoer" en/of "slet" althans woorden van
gelijke aard en/of strekking en/of
- die [slachtoffer A] mishandeld en/of
- die [slachtoffer A] naar een woning in [plaats] en/of een woning in Opheusden
en/of het prostitutiegebied in [plaats] gebracht en/of vervoerd en/of
- die [slachtoffer A] in een woning ondergebracht en/of gehuisvest en/of
- (een deel van) het door [slachtoffer A] verdiende geld ingenomen en/of beheerd
en/of gezegd dat hij dit voor [slachtoffer A] zou bewaren en/of
- tegen die [slachtoffer A] gezegd dat ze naar Curacao moest gaan en een kilo
drugs mee terug moest nemen
 

door welke feiten en omstandigheden voor voornoemde [slachtoffer A] een
(afhankelijkheids)situatie is ontstaan waaraan zij zich niet heeft kunnen
onttrekken en/of tengevolge waarvan zij geen weerstand aan verdachte heeft
kunnen bieden;
art 273f lid 1 ahf/sub 4° Wetboek van Strafrecht
art 273f lid 1 ahf/sub 6° Wetboek van Strafrecht
art 273f lid 1 ahf/sub 9° Wetboek van Strafrecht
art 273f lid 1 ahf/sub 1° Wetboek van Strafrecht
 
2. 

hij op een of meerdere tijdstippen in of omstreeks de periode van 23 april
2012 tot en met 24 april 2012 te Apeldoorn
 

(telkens) opzettelijk [slachtoffer A] wederrechtelijk van de vrijheid heeft
beroofd en/of beroofd gehouden door (telkens) opzettelijk wederrechtelijk
 

- die [slachtoffer A] meerdere malen met kracht op/tegen de grond te duwen en/of
tegen het lichaam te duwen en/of met kracht bij de kleding te pakken en/of
- tegen haar lichaam te slaan en/of
- die [slachtoffer A] meerdere malen bij de keel te grijpen en/of de keel met
kracht dicht te knijpen en/of
- met gebalde vuist voor die [slachtoffer A] te gaan staan en/of een slaande
beweging richting haar lichaam te maken en/of
- de telefoon van die [slachtoffer A] af te pakken en/of
- de deur van de woning op slot te doen en/of die [slachtoffer A] te beletten de
woning te verlaten;
art 282 lid 1 Wetboek van Strafrecht
 
en/of 

hij op een of meerdere tijdstippen in of omstreeks de periode van 23 april
2012 tot en met 24 april 2012 te Apeldoorn (telkens) opzettelijk mishandelend
[slachtoffer A]
 

- meerdere malen met kracht op/tegen de grond heeft geduwd en/of tegen het
lichaam heeft geduwd en/of met kracht bij de kleding heeft gepakt en/of
- tegen haar lichaam heeft geslagen en/of
- die [slachtoffer A] meerdere malen bij de keel heeft gegrepen en/of de keel
met kracht heeft dichtgeknepen
 

waardoor deze letsel heeft bekomen en/of pijn heeft ondervonden;
art 300 lid 1 Wetboek van Strafrecht
art 282 lid 1 Wetboek van Strafrecht
 
3. 

hij op één of meerdere tijdstippen in of omstreeks de periode van 1 januari
2012 tot en met 24 april 2012 te Apeldoorn en/of elders in Nederland
 
tezamen en in vereniging met een ander of anderen althans alleen 

(telkens) opzettelijk heeft verkocht en/of afgeleverd en/of verstrekt en/of
vervoerd in elk geval (telkens) opzettelijk aanwezig heeft gehad
 

- een of meer hoeveelheden van een materiaal bevattende heroïne
(diacetylmorfine) en/of
- een of meer hoeveelheden van een materiaal bevattende cocaïne
 

zijnde heroïne en/of cocaïne (telkens) een middel als bedoeld in de bij de
Opiumwet behorende lijst I dan wel aangewezen krachtens het vijfde lid van
artikel 3a
art 2 ahf/ond B Opiumwet
art 10 lid 4 Opiumwet
 
4. 

hij op één of meerdere tijdstippen in of omstreeks de periode van 30 maart
2012 tot en met 31 maart 2012 te Rotterdam ter uitvoering van het door
verdachte voorgenomen misdrijf om aan een persoon genaamd [slachtoffer B] (telkens)
opzettelijk zwaar lichamelijk letsel toe te brengen
 
(telkens) met dat opzet 

(telkens) met kracht
- bij haar be(e)ne(n) heeft gepakt en/of tegen een deur heeft gegooid en/of
geduwd en/of
- op/tegen haar arm(en) heeft geslagen en/of
- op/tegen haar o(o)g(en) en/of haar gezicht heeft geslagen en/of
- bij haar arm(en) heeft gepakt en/of tegen een kast gegooid en/of geduwd en/of
- terwijl die [slachtoffer B] op de grond ligt meerdere malen tegen haar be(e)n(en)
heeft geschopt en/of
- (vervolgens) op die [slachtoffer B] is gaan zitten en/of meerdere malen op/tegen haar
arm(en) en/of lichaam en/of hoofd heeft geslagen en/of gestompt en/of
- die [slachtoffer B] op een bed heeft gegooid en/of meerdere malen op/tegen haar
lichaam en/of hoofd heeft geslagen en/of gestompt en/of
- meerdere malen met zijn verdachtes vinger(s) in een/de o(o)g(en) van die
[slachtoffer B] heeft geprikt en/of gestoken
 

terwijl de uitvoering van dat voorgenomen misdrijf niet is voltooid;
(parketnummer 06/850766-12)
art 302 lid 1 Wetboek van Strafrecht
art 45 lid 1 Wetboek van Strafrecht
 
ALTHANS dat 

hij op één of meerdere tijdstippen in of omstreeks de periode van 30 maart
2012 tot en met 31 maart 2012 te Rotterdam (telkens) opzettelijk mishandelend
[slachtoffer B] (telkens) met kracht
 

- bij haar be(e)ne(n) heeft gepakt en/of tegen een deur heeft gegooid en/of
geduwd en/of
- op/tegen haar arm(en) heeft geslagen en/of
- op/tegen haar o(o)g(en) en/of haar gezicht heeft geslagen en/of
- bij haar arm(en) heeft gepakt en/of tegen een kast gegooid en/of geduwd en/of
- terwijl die [slachtoffer B] op de grond ligt meerdere malen tegen haar be(e)n(en)
heeft geschopt en/of
- (vervolgens) op die [slachtoffer B] is gaan zitten en/of meerdere malen op/tegen haar
arm(en) en/of lichaam en/of hoofd heeft geslagen en/of gestompt en/of
- die [slachtoffer B] op een bed heeft gegooid en/of meerdere malen op/tegen haar
lichaam en/of hoofd heeft geslagen en/of gestompt en/of
- meerdere malen met zijn verdachtes vinger(s) in een/de o(o)g(en) van die
[slachtoffer B] heeft geprikt en/of gestoken
 

waardoor deze letsel heeft bekomen en/of pijn heeft ondervonden;
(parketnummer 06/850766-12)
art 300 lid 1 Wetboek van Strafrecht
 
Parketnummer 06/850357-12: 

hij op of omstreeks 20 januari 2012 te Apeldoorn in elk geval in Nederland
een mobiele telefoon (Samsung)
heeft verworven voorhanden heeft gehad en/of heeft overgedragen
terwijl hij ten tijde van het verwerven of het voorhanden krijgen van die
telefoon wist dat het een door misdrijf verkregen goed betrof;
(zaak 5)
art 416 lid 1 ahf/ond a Wetboek van Strafrecht
 
ALTHANS dat 

hij op of omstreeks 20 januari 2012 te Apeldoorn in elk geval in Nederland
een mobiele telefoon (Samsung) heeft verworven voorhanden heeft gehad en/of
heeft overgedragen terwijl hij ten tijde van het verwerven of het voorhanden
krijgen van die mobiele telefoon redelijkerwijs had moeten vermoeden dat het
een door misdrijf verkregen goed betrof;
(zaak 5)
art 417bis lid 1 ahf/ond a Wetboek van Strafrecht
 
Parketnummer 06/851118-12: 
1. 

hij op een tijdstip in of omstreeks de periode van 3 april 2012 tot en met 4
april 2012 te Aalden gemeente Coevorden met het oogmerk van wederrechtelijke
toe-eigening een personenauto (Volkswagen Golf met kenteken [kenteken 1]) heeft
weggenomen in elk geval enig goed geheel of ten dele toebehorende aan [slachtoffer C] en/of [autobedrijf] in elk geval aan een ander of anderen dan aan
verdachte waarbij verdachte de weg te nemen goed(eren) onder zijn bereik
heeft gebracht door middel van een valse sleutel;
art 310 Wetboek van Strafrecht
art 311 lid 1 ahf/sub 5 Wetboek van Strafrecht
 
ALTHANS dat 

hij in of omstreeks de periode van 3 april 2012 tot en met 19 april 2012 te
Aalden gemeente Coevorden en/of te [plaats] en/of te Rotterdam in elk
geval in Nederland een personenauto (Volkswagen Golf met kenteken [kenteken 1])
heeft verworven voorhanden heeft gehad en/of heeft overgedragen terwijl hij
ten tijde van het verwerven of het voorhanden krijgen van die personenauto
(Volkswagen Golf met kenteken [kenteken 1]) wist althans redelijkerwijs had
moeten vermoeden dat het (een) door misdrijf verkregen goed(eren) betrof;art
417bis lid 1 ahf/ond a Wetboek van Strafrecht
art 416 lid 1 ahf/ond a Wetboek van Strafrecht
 
2. 

hij in of omstreeks de periode van 17 maart 2012 tot en met 20 maart 2012 te
Aalden gemeente Coevorden
 
tezamen en in vereniging met een ander of anderen althans alleen 

met het oogmerk om zich en/of (een) ander(en) wederrechtelijk te bevoordelen
door het aannemen van een valse naam en/of van een valse hoedanigheid en/of
door een of meer listige kunstgrepen en/of door een samenweefsel van
verdichtsels [slachtoffer C] en/of [autobedrijf] heeft bewogen tot de
afgifte van een personenauto (Volkswagen Golf met kenteken [kenteken 2]) en/of een
bedrag van ongeveer 3.000 euro bestaande uit geld en/of accessoires voor
voornoemde personenauto in elk geval van enig goed
 

hebbende verdachte en/of zijn mededader(s) met vorenomschreven oogmerk -
zakelijk weergegeven - valselijk en/of listiglijk en/of bedrieglijk en/of in
strijd met de waarheid
 

- zich voorgedaan als mevrouw als mevrouw [slachtoffer B] zijnde de rechtmatige
eigenaar van een personenauto (Volkswagen Golf met kenteken [kenteken 1]) en/of
- gevraagd deze personenauto (Volkswagen Golf met kenteken [kenteken 1]) in te
ruilen voor een andere personenauto (Volkswagen Golf met kenteken [kenteken 2])
en/of
- voor de overschrijving van die personenauto (Volkswagen Golf met kenteken
[kenteken 2]) het Burgerservicenummer van die [slachtoffer B] opgegeven en/of
- toegezegd en/of beloofd om het overschrijvingsbewijs en de reservesleutel
van de personenauto (Volkswagen Golf met kenteken [kenteken 1]) op te sturen
 

waardoor die [slachtoffer C] en/of [autobedrijf] werd bewogen tot de afgifte
van de personenauto (Volkswagen Golf met kenteken [kenteken 2]);
art 47 lid 1 ahf/sub 1 Wetboek van Strafrecht
art 326 lid 1 Wetboek van Strafrecht
 
Heropening onderzoek 
De rechtbank heeft kennis genomen van de vordering van de officier van justitie welke vordering na voorlezing aan de rechtbank is overgelegd en van hetgeen door en namens verdachte ter verdediging naar voren is gebracht. 
Tijdens de beraadslaging in raadkamer is gebleken dat het onderzoek niet volledig is geweest aangezien de rechtbank het noodzakelijk en wenselijk acht dat zij nader wordt geïnformeerd. Daartoe wordt het volgende overwogen. 
De officier van justitie heeft onder meer gevorderd dat verdachte wordt veroordeeld tot een deels voorwaardelijke gevangenisstraf met als bijzondere voorwaarde het volgen van een klinische behandeling. Dit zou moeten geschieden in een nader te bepalen kliniek en gedurende een nader te bepalen duur. 
Over verdachte is een rapport d.d. 26 oktober 2012 uitgebracht door K. Broek psychiater. Deze heeft - kort gezegd - geadviseerd om aan verdachte een (deels) voorwaardelijke straf op te leggen met als bijzondere voorwaarde een behandeling van één (1) jaar in een klinische setting met als vervolg een ambulante behandeling onder toezicht van de reclassering. Verder wordt een extra jaar toezicht van de reclassering geadviseerd waarin verdachte zijn leven op orde maakt wat betreft daginvulling en netwerk. 
Tijdens het onderzoek ter terechtzitting heeft de deskundige Roosjen van het NIFP IFZ meegedeeld dat er op 13 januari 2013 een intakegesprek met verdachte staat gepland bij Trajectum locatie Hoeve Bossoord te Boschoord. De uitkomst van het intakegesprek zal naar verwachting eind januari 2013 bekend zijn. In de indicatiestelling heeft hij een verwachte behandelduur van twee (2) jaar opgenomen. Indien een opname in Hoeve Boschoord geen doorgang zal vinden zal er naar verwachting een opname kunnen plaatsvinden in een "second best" kliniek. 

De rechtbank wil zich voorgelicht zien over de uitkomst van het te houden intakegesprek.
Indien een behandeling bij Hoeve Boschoord geen doorgang kan vinden wenst de rechtbank te vernemen in welke de zogenaamde "second best" kliniek de behandeling alsdan plaats kan vinden. 
 
Voorts wil de rechtbank zich voorgelicht zien of er gelet op het door deskundige Broek gegeven advies een voor verdachte geschikte en beschikbare behandeling is voor de duur van maximaal één jaar in een klinische setting eventueel te vervolgen met een behandeling in een ambulante setting.  
Om de beantwoording van deze vragen mogelijk te maken zal de zaak worden aanhouden en zullen de stukken in handen worden gesteld van de officier van justitie met verzoek dit tussenvonnis door te geleiden naar de reclassering en de deskundige(n). 
Het onderzoek in de zaak zal worden geschorst voor minimaal één maand en maximaal drie maanden. De schorsing is langer dan één maand omdat niet valt te verwachten dat de beantwoording van de voormelde vragen binnen één maand gereed zal zijn. 
Bepaald wordt dat deze zaak te zijner tijd moet worden aangebracht op een zitting waarop (zo veel mogelijk) dezelfde samenstelling zitting heeft.  
Iedere verdere beslissing zal worden aangehouden.  
Beslissing: 
De rechtbank:  
* heropent het onderzoek en schorst het onderzoek voor onbepaalde tijd voor minimaal één maand doch voor maximaal voor drie maanden ter fine als voormeld; 
* stelt de stukken daartoe in handen van de officier van justitie; 
* beveelt dat de zaak moet worden aangebracht op een nader te bepalen terechtzitting waarop (zo veel mogelijk) dezelfde samenstelling zitting heeft; 
* beveelt de oproeping van verdachte en zijn raadsman tegen de nader te bepalen terechtzitting; 
* beveelt de kennisgeving van die datum en het tijdstip aan de benadeelde partijen. 
Aldus gewezen door mrs. Ouweneel voorzitter Cremers en Kropman rechters in tegenwoordigheid van Jansen griffier en uitgesproken (bij vervroeging) op de openbare terechtzitting van 4 januari 2013. 
Mr. Kropman is buiten staat mede te ondertekenen.
