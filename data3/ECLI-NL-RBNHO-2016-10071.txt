

RECHTBANK NOORD-HOLLAND
Afdeling Privaatrecht
Sectie Kanton - locatie Alkmaar 

Zaaknr./rolnr.: 4854403 \ CV EXPL  16-1687 (rvk)
Uitspraakdatum: 28 september 2016
 


Vonnis in de zaak van:

 

de vereniging met volledige rechtsbevoegdheid Woningbouwvereniging Anna Paulowna 
gevestigd en kantoorhoudende te Anna Paulowna
eiseres
verder te noemen: Woningbouwvereniging Anna Paulowna
gemachtigde: mr. C.P. Visser advocaat te Utrecht
 

tegen 
 



          [naam gedaagde]
        

wonende te [woonplaats] 
gedaagde  
verder te noemen: [X]
gemachtigde: mr. M. van der Himst advocaat te Den Helder
[toevoegingsnr.: [nummer] ]
 



1 Het procesverloop 

1.1.
Woningbouwvereniging Anna Paulowna heeft bij dagvaarding van 19 februari 2016 een vordering tegen [X] ingesteld. [X] heeft schriftelijk geantwoord.


1.2.
Op 8 september 2016 heeft een zitting plaatsgevonden. De griffier heeft aantekeningen gemaakt van wat partijen ter toelichting van hun standpunten naar voren hebben gebracht. Voorafgaand aan de zitting heeft Woningbouwvereniging Anna Paulowna bij brief van 30 augustus 2016 nog stukken toegezonden en haar eis gewijzigd/aangevuld. Bij brief van 31 augustus 2016 heeft [X] nog stukken toegezonden.




2 De feiten 

2.1.

        [X] huurt sinds 1 maart 2010 van Woningbouwvereniging Anna Paulowna de woning aan de [adres] .


2.2.

In artikel 8.3 van de tussen partijen gesloten huurovereenkomst is bepaald:

‘Huurder dient ervoor zorg te dragen dat omwonenden of derden geen overlast of hinder ondervinden die wordt veroorzaakt door huurder huisgenoten huisdieren zaken waarvoor huurder aansprakelijk is of door derden die zich met toestemming van huurder in of nabij het gehuurde bevinden.’

 


2.3.
Bij het aangaan van de huurovereenkomst is een proefperiode afgesproken van één jaar. De huurovereenkomst is na afloop van dat jaar omgezet in een huurovereenkomst voor onbepaalde tijd.


2.4.
In de periode april 2010 tot juni 2012 ontving Woningbouwvereniging Anna Paulowna geregeld klachten van omwonenden over door [X] veroorzaakte overlast. In de periode juni 2012 tot mei 2014 ontving Woningbouwvereniging Anna Paulowna geen klachten over overlast waarna vanaf mei 2014 weer overlastklachten van omwonenden werden ontvangen. Vanaf november 2014 zijn de overlastklachten uitsluitend nog afkomstig van de buren van [X]  wonende aan de [adres 1]  [naam a] en [naam b] .


2.5.

        [X] wordt begeleid door Brijder Verslavingszorg. De behandeling richt zich op de middelenafhankelijkheid (voornamelijk alcohol) van [X] .




3 De vordering 

3.1.

Woningbouwvereniging Anna Paulowna vordert na wijziging/aanvulling van eis dat de kantonrechter:

primair:



de huurovereenkomst tussen Woningbouwvereniging Anna Paulowna en [X] met betrekking tot de woning aan de [adres 2] (gemeente [y] ) met onmiddellijke ingang ontbindt;



            [X] veroordeelt om binnen veertien dagen na betekening van het vonnis het gehuurde aan de [adres 2] (gemeente [y] ) te ontruimen en te verlaten met al degenen die zich daar van zijnentwege bevinden en al hetgeen zich daarin van zijnentwege bevindt alsmede het gehuurde onder afgifte van alle sleutels van het gehuurde geheel ter vrije beschikking van Woningbouwvereniging Anna Paulowna te stellen;




subsidiair:
 
de huurovereenkomst tussen Woningbouwvereniging Anna Paulowna en [X] met betrekking tot de woning aan de [adres 2] (gemeente [y] ) te ontbinden doch te bepalen dat de ontbinding eerst zijn effect heeft indien [X] niet voldoet aan één of meerdere van de navolgende aanwijzingen:



            [X] dient zich als goed huurder te gedragen;



            [X] dient ervoor zorg te dragen dat omwonenden of derden geen overlast of hinder ondervinden die wordt veroorzaakt door [X]  huisgenoten huisdieren zaken waarvoor [X] aansprakelijk is of door derden die zich met toestemming van [X] in of nabij het gehuurde bevinden;



            [X] mag geen overlast veroorzaken in welke vorm dan ook en dient zich als goed huurder te gedragen waaronder maar niet beperkt tot het nalaten van het draaien van muziek in de nachtelijke uren en harde muziek overdag het nalaten van schreeuwen en schelden het nalaten van bonken en het slaan met deuren alsmede het nalaten van onaangepast provocerend en bedreigend gedrag richting omwonenden waarbij gedragingen van derden die zich wegens [X] in of rondom het gehuurde bevinden worden beschouwd als gedragingen van [X] zelf;



            [X] dient blijvend c.q. permanent te worden begeleid en behandeld door Brijder Verslavingszorg (psycholoog en psychiater) en `s-Heerenloo. [X] dient Woningbouwvereniging Anna Paulowna op de hoogte te brengen indien begeleiding en/of behandeling desalniettemin wordt beëindigd en dient daarbij een schriftelijke verantwoording over te leggen met daarin ten minste de reden van beëindiging;



            [X] mag in of rondom het gehuurde geen drugs en/of alcohol gebruiken of aanwezig hebben of anderszins middelen gebruiken of aanwezig hebben die naar algemene ervaringsregels van (negatieve) invloed (kunnen) zijn op het gedrag of beoordelingsvermogen waarbij gedragingen van derden die zich wegens [X] in of rondom het gehuurde bevinden worden beschouwd als gedragingen van [X] zelf;



 te bepalen dat indien de ontbinding als omschreven onder c. zich voordoet [X] gehouden is binnen 30 dagen na betekening van het vonnis het gehuurde aan de [adres 2] (gemeente [y] ) te ontruimen en te verlaten met al degenen die zich daar van zijnentwege bevinden en al hetgeen zich daarin van zijnentwege bevindt alsmede het gehuurde onder afgifte van alle sleutels van het gehuurde geheel ter vrije beschikking van Woningbouwvereniging Anna Paulowna te stellen;
 althans in goede justitie een beslissing te nemen;


zowel primair als subsidiair: 

        [X] veroordeelt in de proceskosten.


3.2.
Woningbouwvereniging Anna Paulowna legt aan de vordering ten grondslag – kort weergegeven – dat de tekortkomingen van [X] dermate ernstig zijn dat een ontbinding van de huurovereenkomst en ontruiming van het gehuurde gerechtvaardigd zijn. Verzwarende factor is dat [X] een gewaarschuwd huurder is en ondanks vele kansen en waarschuwingen blijft volharden in zijn overlastgevende gedrag. Een verbetering van het gedrag van [X] maakt zijn gedragingen uit het verleden niet goed.


3.3.
Aan de subsidiaire vordering legt Woningbouwvereniging ten grondslag dat [X] zich aan de bepalingen in de huurovereenkomst om geen overlast te veroorzaken moet houden en dat een gedragsaanwijzing daartoe een stok achter de deur zal vormen.




4 Het verweer 

4.1.

        [X] betwist de vordering. Hij voert daartoe aan dat er geen sprake is van zodanige zwaarwegende omstandigheden die een ontbinding rechtvaardigen. [X] erkent dat hij overlast heeft veroorzaakt maar deze overlast werd afgewisseld met rustige periodes. De overlast dateert ook al weer van enkele jaren geleden. Uitsluitend de buren van nummer [xx] klagen nog wel maar die klachten zijn niet terecht. [X] ervaart zelf overlast van de onderburen. Voorts werkt [X] hard aan zijn herstel wat betreft zijn middelenafhankelijkheid. Een uithuisplaatsing zal [X] zeer ernstig schaden en is onredelijk gelet op de inzet en vooruitgang van [X] . 




5 De beoordeling 

5.1.
Nadat de mondelinge behandeling van de zaak geschorst is geweest teneinde een schikking te beproeven hebben partijen overeenstemming bereikt ten aanzien van de door Woningbouwvereniging Anna Paulowna ingestelde vordering. Zij zijn het er over eens dat de subsidiair ingestelde vordering toewijsbaar is met dien verstande dat de beoordeling van de vraag of [X] zich houdt aan de gedragsaanwijzingen op een termijn van negen maanden zal moeten geschieden. De vraag of aan de op te leggen gedragsaanwijzing is voldaan zal daarbij worden voorgelegd aan de kantonrechter. Partijen verzoeken daartoe dat de zaak weer op de rol geplaatst zal worden van 14 juni 2017 voor akte uitlating van partijen over de vraag of [X] zich heeft gehouden aan de gedragsaanwijzingen met de mogelijkheid om bedoelde akte tussentijds te nemen indien daartoe aanleiding bestaat.


5.2.
Voorts erkent [X] in het kader van de bereikte overeenstemming dat hij dusdanige overlast heeft veroorzaakt dat de ontbinding van de huurovereenkomst gerechtvaardigd is en dat de in het kader van de gedragsaanwijzing gestelde voorwaarden een laatste kans voor hem vormen.


5.3.
Daarnaast zijn partijen overeengekomen dat Woningbouwvereniging Anna Paulowna zich zal zich inspannen om [naam a] en [naam b] om de tafel te krijgen voor een gesprek. Als laatstgenoemden niet bereid blijken te zijn om in gesprek te gaan zal Woningbouwvereniging Anna Paulowna van hen verlangen dat zij schriftelijk en gemotiveerd hun beweegredenen daarvoor kenbaar maken.


5.4.
De conclusie is dat de kantonrechter gelet op de tussen partijen bereikte overeenstemming hierover het primair gevorderde zal afwijzen en de subsidiaire vordering van Woningbouwvereniging Anna Paulowna zal toewijzen. De zaak wordt verwezen naar de rolzitting van 14 juni 2017 opdat partijen zich kunnen uitlaten over de vraag of aan de voorwaarden zoals genoemd onder i tot en met van de hiervoor genoemde last is voldaan met de mogelijkheid van tussentijdse opbrenging van de zaak.


5.5.
De beslissing over de proceskosten zal worden aangehouden tot na de uitkomst van de procedure.




6 De beslissing	 

De kantonrechter:
 

6.1.
wijst het primair gevorderde af;


6.2.
gelast [X] om:


zich als goed huurder te gedragen;


ervoor zorg te dragen dat omwonenden of derden geen overlast of hinder ondervinden die wordt veroorzaakt door [X]  huisgenoten huisdieren zaken waarvoor [X] aansprakelijk is of door derden die zich met toestemming van [X] in of nabij het gehuurde bevinden;


geen overlast te veroorzaken in welke vorm dan ook en zich als goed huurder te gedragen waaronder maar niet beperkt tot het nalaten van het draaien van muziek in de nachtelijke uren en harde muziek overdag het nalaten van schreeuwen en schelden het nalaten van bonken en het slaan met deuren alsmede het nalaten van onaangepast provocerend en bedreigend gedrag richting omwonenden waarbij gedragingen van derden die zich wegens [X] in of rondom het gehuurde bevinden worden beschouwd als gedragingen van [X] zelf;


zich blijvend c.q. permanent te laten begeleiden en behandelen door Brijder Verslavingszorg (psycholoog en psychiater) en ‘s-Heerenloo. [X] dient Woningbouwvereniging Anna Paulowna op de hoogte te brengen indien begeleiding en/of behandeling desalniettemin wordt beëindigd en dient daarbij een schriftelijke verantwoording over te leggen met daarin ten minste de reden van beëindiging;


in of rondom het gehuurde geen drugs en/of alcohol te gebruiken of aanwezig te hebben of anderszins middelen gebruiken of aanwezig hebben die naar algemene ervaringsregels van (negatieve) invloed (kunnen) zijn op het gedrag of beoordelingsvermogen waarbij gedragingen van derden die zich wegens [X] in of rondom het gehuurde bevinden worden beschouwd als gedragingen van [X] zelf;




6.3.
ontbindt voorwaardelijk onder de voorwaarde dat [X] in de periode ingaande drie dagen na datum van dit vonnis tot aan 14 juni 2017 niet aan alle hierboven onder i tot en met v genoemde voorwaarden heeft voldaan de huurovereenkomst tussen Woningbouwvereniging Anna Paulowna en [X] met betrekking tot de woning aan de [adres 2] (gemeente [y] ) en veroordeelt [X] voor dat geval om binnen 30 dagen na betekening van het vonnis het gehuurde aan de [adres 2] (gemeente [y] ) te ontruimen en te verlaten met al degenen die zich daar van zijnentwege bevinden en al hetgeen zich daarin van zijnentwege bevindt alsmede het gehuurde onder afgifte van alle sleutels van het gehuurde geheel ter vrije beschikking van Woningbouwvereniging Anna Paulowna te stellen;


6.4.
verwijst de zaak naar de rolzitting van woensdag 14 juni 2017 opdat partijen zich kunnen uitlaten over de vraag of aan de voorwaarden als genoemd onder i tot en met v van de hiervoor genoemde last is voldaan;


6.5.
stelt partijen in de gelegenheid zich indien zij dat wensen ook tussentijds vòòr bovengenoemde roldatum bij akte uit te laten over de onder 6.4. geformuleerde vraag;


6.6.

houdt iedere verdere beslissing aan.
Dit vonnis is gewezen door mr. S.W.S. Kiliç en op bovengenoemde datum in het openbaar uitgesproken in aanwezigheid van de griffier. 
 

De griffier		De kantonrechter



