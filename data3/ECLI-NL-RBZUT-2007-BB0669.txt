
RECHTBANK ZUTPHEN  

Sector Straf
Parketnummer: 06/460485-06
BVS-nummer:  07/382
Beslissing: 31 juli 2007
Verschenen - oip
 
BESLISSING NA VOORWAARDELIJKE VEROORDELING 
De rechtbank heeft te beslissen op een vordering na voorwaardelijke veroordeling van de officier van justitie van 30 april 2007 betreffende een onherroepelijk geworden vonnis van de meervoudige kamer in de rechtbank Zutphen van 13 december 2006 waarbij: 

[verdachte]
geboren te [geboorteplaats] op [geboortedatum] 1970
wonende te [woonplaats]
thans u.a.h. gedetineerd in P.I. Achterhoek HvB Ooyerhoekseweg te Zutphen
 
is veroordeeld tot onder meer; 
• Plaatsing in een inrichting voor stelselmatige daders (ISD-maatregel) voor de duur van 2 (twee) jaar voorwaardelijk met als algemene voorwaarde dat de veroordeelde zich gedurende de proeftijd van 2 jaren niet schuldig zal maken aan een nieuw strafbaar feit. 
De vordering is tijdig ingediend en door de raadkamer in het openbaar op 17 juli 2007 behandeld. Van deze behandeling is proces-verbaal opgemaakt. 
De rechtbank heeft de processtukken bezien. 
Overwegingen 
Veroordeelde heeft niet heeft voldaan aan de hem bij vonnis van de meervoudige strafkamer in deze rechtbank van 13 december 2006 gestelde algemene voorwaarde aangezien hij zich voor het einde van de hierboven genoemde proeftijd heeft schuldig gemaakt aan strafbare feiten zoals tenlastegelegd in de dagvaarding met parketnummer 06/460221-07. 

De Reclassering Nederland unit Zutphen heeft bij monde van G. Florentinus in een voorlichtingsrapport van 7 juni 2007 geadviseerd tot oplegging van de ISD-maatregel omdat:
• Uit de RISc-afname blijkt dat de recidive inschatting bij veroordeelde hoog is. Dit betekent dat zeer intensief en langdurig geïnvesteerd zal moeten worden in gedragsverandering om recidive te voorkomen. Een ISD-maatregel geeft hier mogelijkheden toe.
• Veroordeelde is twee maanden na zijn vrijlating gerecidiveerd. Dit terwijl hij onder (ambulante) behandeling was. De zucht naar drugs (in dit geval cocaïne) was te groot.
• Tijdens een opgelegde ISD-maatregel zou hij kunnen kiezen voor een trajectregiem zoals weergegeven in het voorlichtingsrapport.
 
Veroordeelde heeft kenbaar gemaakt zeer gemotiveerd te zijn om af te kicken en zich niet te verzetten tegen het opleggen van de ISD-maatregel. 
De officier van justitie heeft gelet op vorenstaande geconcludeerd tot toewijzing van de vordering na voorwaardelijke veroordeling. 
Gelet op het advies van de reclassering dat “zeer intensief en langdurig geïnvesteerd zal moeten worden in gedragsverandering van veroordeelde om recidive te voorkomen” acht de rechtbank het niet opportuun om het voorstel van de raadsman te volgen  en - zo de wet hiertoe al ruimte zou bieden -  de duur van de maatregel te beperken alsmede op dit moment al te beslissen tot een tussentijdse beoordeling.  
De rechtbank is van oordeel dat de vordering na voorwaardelijke veroordeling dient te worden toegewezen. 
Beslissing 
De rechtbank beslist als volgt. 
Wijst de vordering tot tenuitvoerlegging toe. 
Gelast de tenuitvoerlegging van de maatregel voorwaardelijk opgelegd bij vonnis van de meervoudige kamer in deze rechtbank van 13 december 2006 te weten van: 
- Plaatsing in een inrichting voor stelselmatige daders (ISD-maatregel) voor de duur van 2 (twee) jaar. 
Deze beschikking is gegeven door: 

mr. De Bie voorzitter mr. Van der Hooft en mr. Van der Mei rechters in tegenwoordigheid van Beers-de Badts griffier ondertekend door de voorzitter en de griffier
en uitgesproken op de openbare terechtzitting van 31 juli 2007.
 

RECHTBANK ZUTPHEN
Meervoudige kamer voor strafzaken
 

Parketnummer: : 06/460485-06
BVS: 07/382
Beslissing d.d.: 31 juli 2007
 
Proces-verbaal van het in dezelfde zaak voorgevallene ter openbare terechtzitting van 31 juli 2007 

Tegenwoordig: 
mr.  Hödl			 rechter
mr.  				 officier van justitie
en  Driessen			 griffier.
 
De rechter doet de zaak uitroepen. 
De gedetineerde veroordeelde 

[verdachte]
geboren te [geboorteplaats] op [geboortedatum] 1970
wonende te [woonplaats]
thans u.a.h. gedetineerd in P.I. Achterhoek HvB Ooyerhoekseweg te Zutphen
 
is wel / niet in de zaal van de terechtzitting aanwezig.  
Ter terechtzitting van niet heeft de veroordeelde aangegeven niet bij de uitspraak aanwezig te willen zijn. 
De raadsman mr. Bénard/Apeldoorn is niet / wel verschenen. 
De rechter spreekt de beslissing uit. 
Waarvan proces-verbaal
