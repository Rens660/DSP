

RECHTBANK LIMBURG

Zittingsplaats Maastricht
 

Strafrecht
 

parketnummer: 03/700691-12
 


vonnis van de meervoudige kamer d.d. 16 augustus 2013

 

in de strafzaak tegen
 



          [verdachte]

geboren te [geboorteplaats] op [geboortedatum]
wonende te [adres].
 

Raadsman is mr. A.A.Th.X. Vonken advocaat te Maastricht.
 



1 Onderzoek van de zaak
De zaak is inhoudelijk behandeld op de zittingen van 4 januari 2013 22 maart 2013 14 juni 2013 en 2 augustus 2013 waarbij de officier van justitie de verdediging en de verdachte hun standpunten kenbaar hebben gemaakt. 



2 De tenlastelegging

De tenlastelegging is als bijlage aan dit vonnis gehecht. 
De verdenking komt er kort en feitelijk weergegeven op neer dat verdachte:

Feit 1: al dan niet samen met een ander of anderen synthetische drugs heeft vervaardigd dan wel hieraan medeplichtig is geweest;

Feit 2: al dan niet samen met een ander of anderen voorbereidingshandelingen in het kader van de Opiumwet (vierde of vijfde lid van artikel 10) heeft gepleegd dan wel hieraan medeplichtig is geweest;

Feit 3: al dan niet samen met een ander of anderen opzettelijk harddrugs voorhanden heeft gehad dan wel hieraan medeplichtig is geweest;

Feit 4: al dan niet samen met een ander of anderen vuurwapens voorhanden heeft gehad dan wel hieraan medeplichtig is geweest.
 



3 De beoordeling van het bewijs

3.1


Het standpunt van de officier van justitie 

De officier van justitie heeft zich op het standpunt gesteld dat verdachte dient te worden vrijgesproken van de tenlastegelegde feiten. Hij heeft daartoe aangevoerd dat niet kan worden vastgesteld dat verdachte enige wetenschap had van de strafbare feiten. 



3.2


Het standpunt van de verdediging

De raadsman heeft verzocht verdachte vrij te spreken van de tenlastegelegde feiten. Hij heeft daartoe aangevoerd - kort gezegd - dat niet kan worden vastgesteld dat verdachte op enige wijze betrokken was bij de strafbare feiten. 



3.3


Het oordeel van de rechtbank

Op 30 augustus 2012 vond er een onderzoek plaats op het perceel [adres] te Sittard. Op dit perceel stond een woonwagen. In de achter de woonwagen gelegen schuur die was onderverdeeld in diverse ruimten werd een laboratorium aangetroffen. Hierin stonden productieapparatuur en chemicaliën. Ook in de nabijheid van het schuurtje werden productieapparatuur en chemicaliën aangetroffen. De aangetroffen chemicaliën en apparatuur kunnen worden gerelateerd aan de productie van synthetische drugs. Nabij het laboratorium werd in vaten en jerrycans ongeveer 2465 liter amfetamine aangetroffen. 
De woning en het daarbij behorende schuurtje behoort toe aan verdachte en haar gezin. 
 

In de woonwagen werden op de slaapkamer van één van de zonen van verdachte twee pistoolmitrailleurs en een zak met bijna 489 gram amfetamine en 4-methylamfetamine aangetroffen. 
 

Verdachte heeft verklaard dat zij niets wist van de aanwezigheid van de apparatuur en de chemicaliën in en rondom de schuur. Ook wist zij niets van de aangetroffen amfetamine/
4-methylamfetamine en de beide wapens. Vanwege relationele problemen verbleef zij voorafgaand aan en ten tijde van de inval door de politie bij haar moeder. 
Met betrekking tot het drugslaboratorium heeft de echtgenoot van verdachte genaamd [echtgenoot verdachte] ter terechtzitting van 22 maart 2013 als getuige verklaard dat hij de stal (schuur) ter beschikking heeft gesteld. Zijn vrouw en kinderen wisten hier niets van af. Verder heeft hij bevestigd dat zijn vrouw vóór de inval door de politie bij zijn schoonmoeder verbleef vanwege relationele problemen. 
 

Gelet op het voorgaande is de rechtbank van oordeel dat uit het onderzoek ter terechtzitting en daarmee dus het dossier niet kan worden vastgesteld dat verdachte enige wetenschap heeft gehad van de aanwezigheid van het drugslaboratorium in de schuur behorende bij haar woning de amfetamine die daarbij werd aangetroffen en de amfetamine/
4-methylamfetamine en wapens die in haar woning werden aangetroffen. Evenals de officier van justitie en de raadsman acht de rechtbank de tenlastegelegde feiten dan ook niet bewezen. Zij zal verdachte hiervan vrijspreken.
 




4 De beslissing

De rechtbank: 

Vrijspraak


- spreekt verdachte vrij van de onder 1 primair en subsidiair 2 primair en subsidiair 3 primair en subsidiair en 4 primair en subsidiair tenlastegelegde feiten.  

Dit vonnis is gewezen door mr. W.F.J. Aalderink voorzitter mr. B.G.L. van der Aa en 
mr. J.H. Klifman rechters in tegenwoordigheid van mr. C.K. Spronk griffier en is uitgesproken ter openbare zitting op 16 augustus 2013.
 


Buiten staat

Mr. J.H. Klifman is niet in de gelegenheid dit vonnis mede te ondertekenen.
 

BIJLAGE I: De tenlastelegging
 

Aan de verdachte is ten laste gelegd dat
 
1.  

zij in of omstreeks de periode van 18 april 2012 tot en met 30 augustus 2012 te Sittard in de gemeente Sittard-Geleen meermalen althans eenmaal (telkens) tezamen en in vereniging met anderen of een ander althans alleen opzettelijk heeft vervaardigd (telkens) (een) hoeveelhe(i)d(en) van een materiaal bevattende tenamfetamine en/of MDMA en/of N-ethyl MDA (=MDEA) en/of amfetamine zijnde tenamfetamine MDMA N-ethyl MDA (=MDEA) en amfetamine (telkens) (een) middel(en) vermeld op de bij de Opiumwet behorende lijst I;
 

Subsidiair althans indien het vorenstaande niet tot een veroordeling mocht of zou kunnen leiden dat:
 

een of meer tot nu toe onbekend gebleven perso(o)n(en) in of omstreeks de periode van 18 april 2012 tot en met 30 augustus 2012 te Sittard in de gemeente Sittard-Geleen meermalen althans eenmaal (telkens) tezamen en in vereniging met anderen of een ander althans alleen opzettelijk heeft/hebben vervaardigd (telkens) (een) hoeveelhe(i)d(en) van een materiaal bevattende tenamfetamine en/of MDMA en/of N-ethyl MDA (=MDEA) en/of amfetamine zijnde tenamfetamine MDMA N-ethyl MDA (=MDEA) en amfetamine (telkens) (een) 
middel(en) vermeld op de bij de Opiumwet behorende lijst I bij en/of tot voornoemd misdrijf hij verdachte en/of zijn mededader(s) toen en aldaar opzettelijk behulpzaam is/zijn geweest en/of opzettelijk gelegenheid en/of middelen heeft/hebben verschaft door de woning en/of bijbehorende aanhorighe(i)d(en)/bijgebouw(en) gelegen aan de [adres] aan die een of meer tot nu toe onbekend gebleven perso(o)n(en) ter beschikking te 
stellen;
 
2.  

zij op of omstreeks 30 augustus 2012 te Sittard in de gemeente Sittard-Geleen tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken  vervoeren en/of buiten het grondgebied van 
Nederland brengen van een of meer hoeveelhe(i)d(en) van een materiaal bevattende tenamfetamine en/of MDMA en/of N-ethyl MDA (=MDEA) en/of amfetamine zijnde tenamfetamine MDMA N-ethyl MDA (=MDEA) en amfetamine (telkens) een middel vermeld op de bij de Opiumwet behorende lijst I voor te bereiden en/of te bevorderen een in werking zijnde inrichting (onder meer bestaande uit een (grote) hoeveelheid chemicaliën en/of productie-apparatuur(lekbakken gasbranders stoomgeneratoren distillatiespiralen distillatiebruggen scheidtrechters lucht- en waterslangen maatbekers trechters koolstoffilters) ten behoeve van de productie van een materiaal bevattende tenamfetamine  en/of MDMA en/of N-ethyl MDA (=MDEA) en/of amfetamine zijnde tenamfetamine MDMA N-ethyl MDA (=MDEA) en amfetamine (telkens) een middel vermeld op de bij de Opiumwet behorende lijst I voorhanden heeft gehad waarvan verdachte en/of verdachtes 
mededader(s) wist(en) of ernstige redenen had(den) te vermoeden dat dat/die bestemd was/waren tot het plegen van dat/die feit(en);
 

Subsidiair althans indien het vorenstaande niet tot een veroordeling mocht of zou kunnen leiden dat:
 

een of meer tot nu toe onbekend gebleven perso(o)n(en) op of omstreeks 30 augustus 2012 te Sittard in de gemeente Sittard-Geleen tezamen en in vereniging met een ander of anderen althans alleen om een feit bedoeld in het vierde of vijfde lid van artikel 10 van de Opiumwet te weten het opzettelijk telen bereiden bewerken verwerken verkopen afleveren verstrekken  vervoeren en/of buiten het grondgebied van Nederland brengen van 
een of meer hoeveelhe(i)d(en) van een materiaal bevattende tenamfetamine en/of MDMA en/of N-ethyl MDA (=MDEA) en/of amfetamine zijnde tenamfetamine MDMA
N-ethyl MDA (=MDEA) en amfetamine (telkens) een middel vermeld op de bij de 
Opiumwet behorende lijst I voor te bereiden en/of te bevorderen een in werking zijnde inrichting (onder meer bestaande uit een (grote) hoeveelheid chemicaliën en/of productie-apparatuur(lekbakken gasbranders stoomgeneratoren distillatiespiralen distillatiebruggen scheidtrechters lucht- en waterslangen maatbekers trechters koolstoffilters) ten behoeve 
van de productie van een materiaal bevattende tenamfetamine  en/of MDMA en/of N-ethyl MDA (=MDEA) en/of amfetamine zijnde tenamfetamine MDMA N-ethyl MDA (=MDEA) en amfetamine (telkens) een middel vermeld op de bij de Opiumwet behorende lijst I voorhanden heeft gehad waarvan die een of meer tot nu toe onbekend gebleven perso(o)n(en) wist(en) of ernstige redenen had(den) te vermoeden dat dat/die bestemd was/waren tot het plegen van dat/die feit(en) bij en/of tot voornoemd misdrijf zij verdachte en/of haar mededader(s) toen en aldaar opzettelijk behulpzaam is/zijn geweest en/of opzettelijk gelegenheid en/of middelen heeft/hebben verschaft door de woning en/of bijbehorende aanhorighe(i)d(en)/bijgebouw(en) gelegen aan de [adres] aan die een of meer tot nu toe onbekend gebleven perso(o)n(en) ter beschikking te stellen;
 
3.  

zij op of omstreeks 30 augustus 2012 te Sittard in de gemeente Sittard-Geleen tezamen en in vereniging met een ander of anderen althans alleen opzettelijk aanwezig heeft gehad ongeveer 4887 gram en/of ongeveer 219 liter in elk geval een hoeveelheid van een materiaal bevattende amfetamine en/of 4-methylamfetamine zijnde amfetamine en/of 
4-methylamfetamine (telkens) een middel vermeld op de bij de Opiumwet behorende lijst I;
 

Subsidiair althans indien het vorenstaande niet tot een veroordeling mocht of zou kunnen leiden dat:
 

een of meer tot nu toe onbekend gebleven perso(o)n(en) op of omstreeks 30 augustus 2012 te Sittard in de gemeente Sittard-Geleen tezamen en in vereniging met een ander of anderen althans alleen opzettelijk aanwezig heeft/hebben gehad ongeveer 4887 gram en/of ongeveer 219 liter in elk geval een hoeveelheid van een materiaal bevattende amfetamine en/of 
4-methylamfetamine zijnde amfetamine en/of 4-methylamfetamine (telkens) een middel vermeld op de bij de Opiumwet behorende lijst I bij en/of tot voornoemd misdrijf zij verdachte en/of haar mededader(s) toen en aldaar opzettelijk behulpzaam is/zijn geweest en/of opzettelijk gelegenheid en/of middelen heeft/hebben verschaft door de woning en/of bijbehorende aanhorighe(i)d(en)/bijgebouw(en) gelegen aan de [adres] aan die een of meer tot nu toe onbekend gebleven perso(o)n(en) ter beschikking te stellen;
 
4.  

zij op of omstreeks 30 augustus 2012 te Sittard in de gemeente Sittard-Geleen tezamen en in verenigiging met anderen of een ander althans alleen een of meer wapens als bedoeld in artikel 2 eerste lid van categorie II sub 2 en 3 te weten twee pistoolmitrailleurs (beiden van merk Heckler en Koch) voorhanden heeft/hebben gehad;
 

De in deze telastelegging gebruikte termen en uitdrukkingen worden voorzover daaraan in de Wet wapens en munitie betekenis is gegeven geacht in dezelfde betekenis te zijn gebezigd;
 

Subsidiair althans indien het vorenstaande niet tot een veroordeling mocht of zou kunnen leiden dat:
 

een of meer tot nu toe onbekend gebleven perso(o)n(en) op of omstreeks 30 augustus 2012 te Sittard in de gemeente Sittard-Geleen tezamen en in verenigiging met anderen of een ander althans alleen een of meer wapens als bedoeld in artikel 2 eerste lid van categorie II sub 2 en 3 te weten twee pistoolmitrailleurs (beiden van het merk Heckler en Koch) voorhanden 
heeft/hebben gehad bij en/of tot voornoemd misdrijf zij verdachte en/of haar mededader(s) toen en aldaar opzettelijk behulpzaam is/zijn geweest en/of opzettelijk gelegenheid en/of middelen heeft/hebben verschaft door de woning gelegen aan de [adres] aan die een of meer tot nu toe onbekend gebleven perso(o)n(en) ter beschikking te stellen;
 

De in deze telastelegging gebruikte termen en uitdrukkingen worden voorzover daaraan in de Wet wapens en munitie betekenis is gegeven geacht in dezelfde betekenis te zijn gebezigd. 
 


RECHTBANK LIMBURG

Zittingsplaats Maastricht
 

Strafrecht 
 

parketnummer: 03/700691-12
 

proces-verbaal van het voorgevallene ter openbare zitting van de enkelvoudige kamer van de rechtbank voornoemd van 16 augustus 2013 in de zaak tegen:
 



          [verdachte]

geboren te [geboorteplaats] op [geboortedatum]
wonende te [adres]. 
 

Tegenwoordig:
 

mr. 					 rechter
 

mr. 					 officier van justitie
 

dhr./mevr. 				 griffier.
 

De rechter doet de zaak uitroepen.
 

De verdachte is  		in de zaal van de zitting aanwezig. 
 

De rechter spreekt het vonnis uit.
 

Waarvan proces-verbaal vastgesteld en getekend door de rechter en de griffier.
 

Raadsman mr. A.A.Th.X. Vonken advocaat te Maastricht.
 

