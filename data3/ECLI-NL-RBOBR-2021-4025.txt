










vonnis

RECHTBANK OOST-BRABANT 

Locatie 's-Hertogenbosch
Strafrecht
 

Parketnummer: 01.259053.20
 

Datum uitspraak: 29 juli 2021	
 

Vonnis van de rechtbank Oost-Brabant meervoudige kamer voor de behandeling van strafzaken in de zaak tegen:
 



      [verdachte] 

geboren te [geboorteplaats] op [geboortedag] 1995
thans gedetineerd te: P.I. Vught PPC.
 

Dit vonnis is op tegenspraak gewezen naar aanleiding van het onderzoek ter terechtzitting van 21 januari 2021 15 april 2021 20 mei 2021 en 15 juli 2021.
 

De rechtbank heeft kennisgenomen van de vordering van de officier van justitie en van hetgeen van de zijde van verdachte naar voren is gebracht.
 


De tenlastelegging.
De zaak is aanhangig gemaakt bij dagvaarding van 11 december 2020. 

Nadat de tenlastelegging op de terechtzitting van 15 juli 2021 is gewijzigd is aan verdachte ten laste gelegd dat:
 


hij op een of meer tijdstippen in of omstreeks de periode van 26 september 2020 tot en met 27 september 2020 in Turkije en/of Nederland meermalen althans eenmaal

 


(telkens) in het openbaar mondeling en/of bij geschrift en/of bij afbeelding tot een terroristisch misdrijf dan wel een misdrijf ter voorbereiding of vergemakkelijking van een terroristisch misdrijf heeft opgeruid

 


door (telkens) een videoboodschap(pen) te plaatsen en/of delen op zijn openbare facebookaccount te weten:

 

- een videoboodschap (op 26 september 2020) waarin door hem verdachte onder meer de volgende tekst(en) werd(en) gesproken:



*Als je ook een echte moslim bent ga het ook doorgeven aan iedereen omdat ik niet op tv-nieuws erover hoor.


*We moeten hun verslaan we moeten hun landen verlaten omdat hun leiders zo zijn. De boodschap is: kijk uit! Niet bang zijn wees hard tegen de ongelovigen en wees lief tegen de moslims. En dat is wat ik zeg. We gaan naar de hemel als je het niet gelooft dan geloof je de signalen van Allah niet. Als je een gelovige bent moet je het geloven serieus vinden. En vertrek uit de landen van de polytheisten niet omdat je er bang voor bent maar omdat je erin gelooft.


* Mijn boodschappen geloven en doorvertellen aan iedereen. Het is niet mijn bedoeling om beroemd te worden of zoiets maar omdat Allah het wil dat ik het doe. Als je het niet gelooft maakt het me niet uit Allah gaat de ongelovigen verslaan binnenkort en ook de slechte leiders. Met de wil van Allah gaan we dat verrichten met onze eigen handen.


* Allah had Jezus (aissa) gestuurd en Allah zal het makkelijker maken voor ons en zal hij hen verslaan en met ons handen zal het gebeuren ik wil dat jullie het geloven en mijn boodschap verder gaan verspreiden naar iedereen ik ben klaar om dood te gaan. Ik ben klaar om te strijden tegen de tijd is gekomen om Forkaan is.


* Ik weet gewoon zeker dat het een bevel van Allah is. Dat is een order van Allah Almachtige. Dat ik die moet doorgeven. Geef die nu door aan iedereen mond op mond reclame het is een best reclame. Geef die door en wees niet bang.


* Jullie moeten paraat zijn voor de paradijs. En alle die ongelovigen zij kijken naar hier moge Allah jullie hard straffen en moge Allah jullie allemaal gevangenen maken moge Allah jullie moeilijk maken en moge Allah jullie straffen met jullie eigen handen.


* Er zijn heel veel hypocrieten in de wereld. Ook moslims. Hun snij ik sowieso de kop eraf en.... en .... en ... straffen kan ook met mijn eigen hand. En als Allah toestemming geeft krijg ik meer informaties. Als je hypocriet bent en je durft te praten en jij werkt met ongelovigen dan wens ik je veel succes in de hel.


* Ik zit nu in Istanbul goed. Ik hoef niet bang voor te zijn. Ik kan met jullie praten. Ossama Bin Laden Moge Allah hem genadig zijn misschien neem het van hem over en dat Allah rijkelijk zal ons belonen en succes geven. En alle hypocrieten en ongelovigen zullen gaan naar de hel.


* Ik ben met 500 euro als uitkering het land verlaten. Verlaat het land.


* Jullie weten dat die landen voor jullie Halal zijn en dat jullie niet mogen zijn in de landen van ongelovigen en hypocrieten. Waar jullie geen Azan horen zijn die landen Haram voor jullie. De profeet heeft gezegd: "verlaat het land waar jij geen Azan hoort". Allah wil dat we dit land verlaten en je kunt makkelijk vliegen daar.


* Allah zal ons zegenen ons genezen en makkelijk maken en we zullen de ongelovigen met ons eigen handen aanpakken.

 

- een videoboodschap (op 27 september 2020) waarin door hem verdachte onder meer de volgende tekst(en) werd(en) gesproken:



* (…) de hele wereld wordt nog Islam en de ongelovige en de schijnheilige die gaan eerst weg en met de wil van Allah en gaan we hen straffen met ons eigen handen.


* Met de wil van Allah ga ik het overnemen van Osama ben laden.


* Het liefste verlaat het land waar je geen Azan hoort. Mogen de moslims daar niet wonen. Profeet Mohamed zei waar je geen Azan hoort mag je daar niet wonen. Ik zou het land ik zou Nederland gelijk verlaten’.

 


De formele voorvragen.
Bij het onderzoek ter terechtzitting is gebleken dat de dagvaarding geldig is. De rechtbank is bevoegd van het ten laste gelegde kennis te nemen en de officier van justitie kan in zijn vervolging worden ontvangen. Voorts zijn er geen gronden gebleken voor schorsing van de vervolging. 


Bewijs.


Inleiding.

Door verdachte zijn in de periode van 26 september 2020 tot en met 27 september 2020 een tweetal videoboodschappen van hemzelf op zijn facebookpagina geplaatst met onder meer de naar het Nederlands vertaalde teksten zoals die zijn uitgeschreven in de tenlastelegging. 
Verdachte wordt verweten dat hij heeft opgeruid tot een terroristisch misdrijf dan wel een misdrijf ter voorbereiding of vergemakkelijking van een terroristisch misdrijf.
 


Het standpunt van de officier van justitie.

De officier van justitie acht hetgeen aan verdachte ten laste is gelegd wettig en overtuigend bewezen maar vraagt de rechtbank verdachte te ontslaan van alle rechtsvervolging nu door de deskundigen is geconcludeerd dat verdachte ontoerekeningsvatbaar was toen hij het strafbare feit pleegde. 
 


Het standpunt van de verdediging.

De verdediging verzoekt verdachte vrij te spreken omdat de door verdachte gedane uitlatingen – kort gezegd – niet gericht zijn aan anderen en dat  al om die reden geen sprake kan zijn van opruiing. De door verdachte gebruikte teksten kunnen niet zonder meer geïnterpreteerd worden als opruiende teksten. Bij een bewezenverklaring verzoekt de verdediging verdachte te ontslaan van alle rechtsvervolging. 
 


Het oordeel van de rechtbank.
1


Bewijsmiddelen


- proces-verbaal van bevindingen onderzoek CTER van verbalisant [verbalisant 1] d.d. 8 oktober 2020 bron a pag. 122/123:


Betreft dhr. [verdachte] . [geboortedag] -1 995. Vandaag werd de casus besproken bij de ‘pilot 72 uur’. In deze pilot krijgen mensen aansluitend aan detentie begeleiding van een ambulant begeleider vanuit het Leger des Heils NEOS of Lunet zorg. Afhankelijk van de problematiek wordt een instelling aangewezen voor de begeleiding van de eerste 72 uur aansluitend aan detentie.


Dhr. [verdachte] [geboortedag] -1995 is in de pilot opgenomen. Hij heeft 4 maanden in detentie gezeten. Het Leger des heils medewerker met naam bij mij bekend heeft [verdachte] in de eerste 72 uur na detentie gesproken.


Wat haar vooral is opgevallen is:


-hij heeft de contacten met zijn vrienden verboden;


-het lijkt erop dat hij zich fanatiek tot de Islam heeft bekeerd traditionele kleding en een lange baard;


-gefrustreerd en boos is op de samenleving;


-dat in het begin van het gesprek was meneer toegankelijk. Er hebben een drietal gesprekken plaatsgevonden. Tijdens het laatste gesprek begon hij geïrriteerd en vijandig te worden. Er is niet over het geloof of welke moskee hij bezoekt gesproken. De bevindingen van de medewerker zijn echter op ‘onderbuikgevoelens’ gebaseerd. (…)


Hierbij hebben open bronnen de navolgende informatie opgeleverd. Ze laten uitingen zien die steeds extremer van aard lijken te worden. In deze uitingen keurt hij geweld goed en geeft hij aan het martelaarschap te zoeken. Dit zegt hij niet letterlijk doch kan uit de context van zijn verhaal worden opgemaakt. Hij ziet zichzelf als een strijder en wil zich aansluiten bij een ‘moslimleger’ om daar als ‘eerste te sterven’ [verdachte] stelt dat fysieke strijd onderdeel is van Islam en vindt dat elke moslim op zoek moet gaan naar het martelaarschap. Uit de uitingen lijkt ook een sterke overtuiging naar voren te komen dat de wereld zich in het einde der tijden verkeert en dat er strijd nadert tussen moslims en niet-moslims. Hij is daarom van mening dat moslims dienen te emigreren naar een islamitisch land. Zo lang ze zich nog bevinden in het land van de ongelovigen dienen ze hier hard voor te zijn en vijandschap te tonen. Bovendien koppelt hij dit aan een expliciete geweldsuiting richting ongelovigen. Het is zorgelijk dat [verdachte] eerder te kampen had met zelfmoordneigingen en nu stelt dat het einde der tijden aangebroken is. Hij is ervan overtuigd dat hij in contact staat met de engel Gabriel en dat deze hem opdrachten doorgeeft van Allah. 

Begin september 2020 bleek uit zijn Facebookpagina dat [verdachte] in Turkije verblijft vermoedelijk in Istanbul. [verdachte] heeft op zijn Facebook de film gepost waarin hij een monoloog voert. In deze film dreigt hij naar de ongelovigen roept hij moslims op zich te verenigen hij roept op tot een islamitische staat. In zijn monoloog zegt hij: “We moeten hun verslaan we moeten hun landen verlaten omdat hun leiders zo zijn. De boodschap is kijk uit! Niet bang zijn wees hard tegen de ongelovige en wees lief tegen de moslims. En dat is wat ik zeg. We gaan naar de hemel als je het niet gelooft dan geloof je de signalen van Allah niet “mogen jullie straffen met eigen handen snij ik hun de kop eraf en straf ik hun met eigen hand”. Deze film is deels in het Arabisch en Nederlands gesproken en derhalve ter beschikking gesteld aan een beëdigd tolk/vertaler. De vertaling is als bijlage gevoegd bij dit proces-verbaal.

 
- De uitgeschreven vertaling van de videoboodschappen bron a pag. 124 t/m 132:


Als je ook een echte moslim bent ga het ook doorgeven aan iedereen omdat ik niet op tv-nieuws erover hoor. (…)


We moeten hun verslaan we moeten hun landen verlaten omdat hun leiders zo zijn. De boodschap is: kijk uit! Niet bang zijn wees hard tegen de ongelovigen en wees lief tegen de moslims. En dat is wat ik zeg. We gaan naar de hemel als je het niet gelooft dan geloof je de signalen van Allah niet. Als je een gelovige bent moet je het geloven serieus vinden. En vertrek uit de landen van de polytheisten niet omdat je er bang voor bent maar omdat je erin gelooft. (…)


Mijn boodschappen geloven en doorvertellen aan iedereen. Het is niet mijn bedoeling om beroemd te worden of zoiets maar omdat Allah het wil dat ik het doe. Als je het niet gelooft maakt het me niet uit Allah gaat de ongelovigen verslaan binnenkort en ook de slechte leiders. Met de wil van Allah gaan we dat verrichten met onze eigen handen. (…)


Kijk Boko haram had veel overwinningen bereikt in Afrika met de wil van Allah zal hij ons Boko hallal schenken maar dat laten ze nooit zien in andere landen van de wereld zo als Nederland en Amerika en zo als ze verslagen worden alleen als ze een overwinning bereken dan laten ze het zien de moskee in Egypte slopen Egypte heb ik gezien in de krant heel veel dingen ze zijn de grootste homo's en de slechtste personen ooit veel dingen gaan gebeuren zo als de terug keer van de Massiah zorg goed voor je zelf ik wil dat mijn boodschap alles moslims bereikt en ze moeten weten  dat Nederland het grootste slechte rechtgevende land  ook ik heb mijn Nederlands identiteitskaart weg gedaan hier in Istanbul ik wil niet terug Nederland ik wacht tot moslims hier terug komen om samen hier te gaan bieden en dan allemaal terug keren.

Allah had Jezus (aissa) gestuurd en Allah zal het makkelijker maken voor ons en zal hij hen verslaan en met ons handen zal het gebeuren ik wil dat jullie het geloven en mijn boodschap verder gaan verspreiden naar iedereen ik ben klaar om dood te gaan. Ik ben klaar om te strijden tegen de tijd is gekomen om Forkaan is. (…)


 Ik weet gewoon zeker dat het een bevel van Allah is. Dat is een order van Allah Almachtige. Dat ik die moet doorgeven. Geef die nu door aan iedereen mond op mond reclame het is een best reclame. Geef die door en wees niet bang. (…)


Ik ben absoluut geen mee werker van tovenaar. Maar wat ik wil mee zeggen en dat is belangrijk dat jullie erin geloven dat jullie absoluut mee samenwerken met hen en dat jullie (onverstaanbaar zin).Niet dat jullie bang zijn maar omdat jullie gewoon hen haten en dat jullie paraat zijn voor Allah Almachtige en dat jullie in de gaten doen dan krijgen jullie goed beloning. (…)


Jullie moeten paraat zijn voor de paradijs. En alle die ongelovigen zij kijken naar hier moge Allah jullie hard straffen en moge Allah jullie allemaal gevangenen maken moge Allah jullie moeilijk maken en moge Allah jullie straffen met jullie eigen handen. (…)


Er zijn heel veel hypocrieten in de wereld. Ook moslims. Hun snij ik sowieso de kop eraf en.... en .... en ... straffen kan ook met mijn eigen hand. En als Allah toestemming geeft krijg ik meer informaties. Als je hypocriet bent en je durft te praten en jij werkt met ongelovigen dan wens ik je veel succes in de hel. (…)


Ik zit nu in Istanbul goed. Ik hoef niet bang voor te zijn. Ik kan met jullie praten. Ossama Bin Laden Moge Allah hem genadig zijn misschien neem het van hem over en dat Allah rijkelijk zal ons belonen en succes geven. En alle hypocrieten en ongelovigen zullen gaan naar de hel. (…)


Ik ben met 500 euro als uitkering het land verlaten. Verlaat het land. (…)


Jullie weten dat die landen voor jullie Halal zijn en dat jullie niet mogen zijn in de landen van ongelovigen en hypocrieten. Waar jullie geen Azan horen zijn die landen Haram voor jullie. De profeet heeft gezegd: "verlaat het land waar jij geen Azan hoort". Allah wil dat we dit land verlaten en je kunt makkelijk vliegen daar. (…)


Allah zal ons zegenen ons genezen en makkelijk maken en we zullen de ongelovigen met ons eigen handen aanpakken. (…) 


de hele wereld wordt nog Islam en de ongelovige en de schijnheilige die gaan eerst weg en met de wil van Allah en gaan we hen straffen met ons eigen handen. (…)


Met de wil van Allah ga ik het overnemen van Osama ben laden. (…)


Het liefste verlaat het land waar je geen Azan hoort. Mogen de moslims daar niet wonen. Profeet Mohamed zei waar je geen Azan hoort mag je daar niet wonen. Ik zou het land ik zou Nederland gelijk verlaten’.

 
- Proces-verbaal van bevindingen van verbalisant [verbalisant 2] d.d. 18 oktober 2020 bron a pag. 148/149:


Naar aanleiding van het onderzoek naar de datum van het posten van de bewuste video werd de Facebookpagina van de verdachte [verdachte] bezocht door collega [naam 1]  werkzaam als Generalist Intelligence werkzaam bij de Eenheid Oost-Brabant.


Wanneer de bewuste video van de verdachte [verdachte] gepost werd op Facebook bleek na het bezoek op de Facebookpagina van de verdachte.


Daarbij werd de onderstaande bevindingen door collega [naam 1] . vastgelegd:


Wat betreft de post van de 46:02 minuten durende film op de Facebookpagina van


https://www.facebook.com/ [verdachte] kan ik als volgende zeggen.


Deze was


• Live uitgezonden publiekelijk op zaterdag 26 september 2020 om 11.52 PM


• Publiekelijk gepost zondag 27 september 2020 om 4.28 PM


• Likes werden niet (zichtbaar)gegeven


• Voor zover te zien niet gedeeld (shares)


• Comments werden niet (zichtbaar) gegeven


• Opname heeft vandaag donderdag 15-10-2020 14:25 uur totaal van 214 views (bekeken).


Wat betreft de post van de 6:53 minuten film op de Facebookpagina vari’


htipf!www.facebook.com/ [verdachte] kan ik als volgende zeggen.


Deze was .


• Live uitgezonden publiekelijk op zondag 27 september 2020 o 12 39 AM


• Publiekelijk gepost zondag 27 september 2020 om 4.28 AM


• Likes werden niet (zichtbaar)gegeven


• Voor zover te zien niet gedeeld (shares)


• Comments werden niet (zichtbaar) gegeven


• Opname heeft vandaag donderdag 15-10-2020 14:25 uur totaal van 231 views (bekeken).


De post van de 6+ minuten opname heeft inhoudelijke overeenkomsten met de 46+ minuten


durende opname.


Tijdens het verhoor van de verdachte [verdachte] verklaarde hij de video gepost te hebben


in een lnternetcafé in Istanbul Turkije

 
- verklaring van verdachte ter terechtzitting d.d. 15 juli 2021 bron b:
Ik heb op 26 september 2020 en 27 september 2020 te Istanbul (Turkije) een tweetal videoboodschappen van mijzelf op mijn facebookaccount geplaatst met onder meer de bewoordingen zoals vertaald weergegeven in de tenlastelegging.


Bewijsoverweging

Uit voornoemde bewijsmiddelen in onderlinge samenhang bezien is naar het oordeel van de rechtbank komen vast te staan dat verdachte op 26 september 2020 en 27 september 2020 twee videoboodschappen op zijn Facebookaccount heeft geplaatst. De vraag is of verdachte zich hiermee schuldig heeft gemaakt aan de ten laste gelegde opruiing. De vraag die moet worden beoordeeld is of met het plaatsen van genoemde videoboodschappen wordt aangezet tot een terroristisch misdrijf. 
 

Uit vaste jurisprudentie volgt dat de gebezigde bewoordingen rechtstreeks dienen aan te sporen tot enig strafbaar feit wil sprake zijn van opruiing. Daarvoor moeten de inhoud en de strekking van de bewoordingen in hun samenhang worden bezien en moet mede worden gelet op de context waarin deze uitingen aan het publiek zijn geopenbaard. Daarbij is niet nodig dat bij een meervoud van uitlatingen deze allemaal opruiend zijn. Het gaat telkens om de strekking van de uitingen die mede aan de samenhang en context van de uitingen kan worden ontleend.
 

De rechtbank stelt vast dat de in de tenlastelegging genoemde geuite onderdelen van de videoboodschappen in onderlinge samenhang bezien kunnen worden geïnterpreteerd als een oproep om de strijd aan te gaan tegen niet moslimlanden en dat deze opmerkingen als opruiend kunnen worden aangemerkt. 
Dit oordeel ontleent de rechtbank aan (onder meer) de volgende uitingen: 
 
- Jullie moeten paraat zijn voor de paradijs’ 

- ‘Maar wat ik wil mee zeggen en dat is belangrijk dat jullie erin geloven dat jullie absoluut mee samenwerken met hen (…). Niet dat jullie bang zijn maar omdat jullie gewoon hen haten en dat jullie paraat zijn voor Allah Almachtige en dat jullie in de gaten doen dan krijgen jullie goed beloning.’ 

- ‘Ik weet gewoon zeker dat het een bevel van Allah is. Dat is een order van Allah Almachtige. Dat ik die moet doorgeven. Geef die nu door aan iedereen mond op mond reclame het is een best reclame. Geef die door en wees niet bang.’ 

- ‘Allah zal het makkelijker maken voor ons en zal hij hen verslaan en met ons handen zal het gebeuren ik wil dat jullie het geloven en mijn boodschap verder gaan verspreiden naar iedereen ik ben klaar om dood te gaan. Ik ben klaar om te strijden 
- we zullen de ongelovigen met ons eigen handen aanpakken.’

Met deze uitlatingen richt verdachte zich tot anderen en roept hij anderen op om zich klaar te maken voor de strijd. 
Met de uitingen ‘wees hard tegen de ongelovigen en wees lief tegen de moslims’ en Ossama Bin Laden Moge Allah hem genadig zijn misschien neem [ik]het van hem over en dat Allah rijkelijk zal ons belonen en succes geven. En alle hypocrieten en ongelovigen zullen gaan naar de hel.’ refereert verdachte bovendien aan eerdere ervaringen en (gewelddadige) gebeurtenissen die grote maatschappelijke en politieke onrust hebben veroorzaakt hetgeen eveneens bijdraagt aan het oordeel van de rechtbank dat verdachte heeft opgeruid tot een terroristisch misdrijf dan wel een misdrijf ter voorbereiding of vergemakkelijking van een terroristisch misdrijf.     
 


De bewezenverklaring.
Op grond van de feiten en omstandigheden die zijn vervat in de hierboven uitgewerkte bewijsmiddelen komt de rechtbank tot het oordeel dat wettig en overtuigend bewezen is dat verdachte: 


in de periode van 26 september 2020 tot en met 27 september 2020 in Turkije en/of Nederland

 


telkens in het openbaar mondeling tot een terroristisch misdrijf dan wel een misdrijf ter voorbereiding of vergemakkelijking van een terroristisch misdrijf heeft opgeruid

 


door telkens  videoboodschappen te plaatsen en delen op zijn openbare Facebookaccount te weten:

 

- een videoboodschap (op 26 september 2020) waarin door hem verdachte onder meer de volgende teksten werden gesproken:



*Als je ook een echte moslim bent ga het ook doorgeven aan iedereen omdat ik niet op tv-nieuws erover hoor.


*We moeten hun verslaan we moeten hun landen verlaten omdat hun leiders zo zijn. De boodschap is: kijk uit! Niet bang zijn wees hard tegen de ongelovigen en wees lief tegen de moslims. En dat is wat ik zeg. We gaan naar de hemel als je het niet gelooft dan geloof je de signalen van Allah niet. Als je een gelovige bent moet je het geloven serieus vinden. En vertrek uit de landen van de polytheisten niet omdat je er bang voor bent maar omdat je erin gelooft.


* Mijn boodschappen geloven en doorvertellen aan iedereen. Het is niet mijn bedoeling om beroemd te worden of zoiets maar omdat Allah het wil dat ik het doe. Als je het niet gelooft maakt het me niet uit Allah gaat de ongelovigen verslaan binnenkort en ook de slechte leiders. Met de wil van Allah gaan we dat verrichten met onze eigen handen.


* Allah had Jezus (aissa) gestuurd en Allah zal het makkelijker maken voor ons en zal hij hen verslaan en met ons handen zal het gebeuren ik wil dat jullie het geloven en mijn boodschap verder gaan verspreiden naar iedereen ik ben klaar om dood te gaan. Ik ben klaar om te strijden tegen de tijd is gekomen om Forkaan is.


* Ik weet gewoon zeker dat het een bevel van Allah is. Dat is een order van Allah Almachtige. Dat ik die moet doorgeven. Geef die nu door aan iedereen mond op mond reclame het is een best reclame. Geef die door en wees niet bang.


* Jullie moeten paraat zijn voor de paradijs. En alle die ongelovigen zij kijken naar hier moge Allah jullie hard straffen en moge Allah jullie allemaal gevangenen maken moge Allah jullie moeilijk maken en moge Allah jullie straffen met jullie eigen handen.


* Er zijn heel veel hypocrieten in de wereld. Ook moslims. Hun snij ik sowieso de kop eraf en.... en .... en ... straffen kan ook met mijn eigen hand. En als Allah toestemming geeft krijg ik meer informaties. Als je hypocriet bent en je durft te praten en jij werkt met ongelovigen dan wens ik je veel succes in de hel.


* Ik zit nu in Istanbul goed. Ik hoef niet bang voor te zijn. Ik kan met jullie praten. Ossama Bin Laden Moge Allah hem genadig zijn misschien neem het van hem over en dat Allah rijkelijk zal ons belonen en succes geven. En alle hypocrieten en ongelovigen zullen gaan naar de hel.


* Ik ben met 500 euro als uitkering het land verlaten. Verlaat het land.


* Jullie weten dat die landen voor jullie Halal zijn en dat jullie niet mogen zijn in de landen van ongelovigen en hypocrieten. Waar jullie geen Azan horen zijn die landen Haram voor jullie. De profeet heeft gezegd: "verlaat het land waar jij geen Azan hoort". Allah wil dat we dit land verlaten en je kunt makkelijk vliegen daar.


* Allah zal ons zegenen ons genezen en makkelijk maken en we zullen de ongelovigen met ons eigen handen aanpakken.

 

- een videoboodschap (op 27 september 2020) waarin door hem verdachte onder meer de volgende teksten werden gesproken:



* (…) de hele wereld wordt nog Islam en de ongelovige en de schijnheilige die gaan eerst weg en met de wil van Allah en gaan we hen straffen met ons eigen handen.


* Met de wil van Allah ga ik het overnemen van Osama ben laden.


* Het liefste verlaat het land waar je geen Azan hoort. Mogen de moslims daar niet wonen. Profeet Mohamed zei waar je geen Azan hoort mag je daar niet wonen. Ik zou het land ik zou Nederland gelijk verlaten’.

 

De bewijsmiddelen worden slechts gebezigd met betrekking tot het feit waarop zij in het bijzonder betrekking hebben.
 


De strafbaarheid van het feit.
Het bewezen verklaarde levert op het in de uitspraak vermelde strafbare feit. 

Er zijn geen feiten of omstandigheden aannemelijk geworden die de strafbaarheid van het feit uitsluiten.
 


De strafbaarheid van verdachte.
Over verdachte is een triple rapport door [naam 3]  psychiater [naam 4]  GZ-psycholoog en [naam 5]  forensisch milieuonderzoeker gedateerd 14 april 2021 opgesteld. In dit rapport wordt geconcludeerd dat er bij verdachte sprake is van een ongespecificeerde schizofreniespectrum- of andere psychotische stoornis en dat ten tijde van de ten laste gelegde feiten hier ook sprake van was en hij floride psychotisch was. Voorts hebben de deskundigen aangegeven dat verdachte als volledig ontoerekeningsvatbaar is te beschouwen als gevolg van zijn ziekte.  

De rechtbank neemt deze bevindingen over en acht verdachte ontoerekeningsvatbaar ten aanzien van hetgeen bewezen is verklaard. Gelet hierop is verdachte niet strafbaar zodat hij moet worden ontslagen van alle rechtsvervolging. 
 


Oplegging van straf en/of maatregel. 


De eis van de officier van justitie.

De officier van justitie eist oplegging van de maatregel terbeschikkingstelling met voorwaarden nu hij enkel een behandeling op basis van een zorgmachtiging in het kader van de Wet verplichte geestelijke gezondheidszorg (hierna: de Wvggz) niet toereikend acht. De officier van justitie heeft overigens in de separate civiele procedure inzake het verzoekschrift voor een zorgmachtiging verzocht om deze zorgmachtiging te verlenen.
 

Een kopie van de vordering van de officier van justitie is aan dit vonnis gehecht.
 


Het standpunt van de verdediging.

De verdediging verzoekt de rechtbank niet de maatregel terbeschikkingstelling met voorwaarden op te leggen maar over te gaan tot het afgeven van een zorgmachtiging in de separate civiele procedure. De verdediging stelt dat niet is voldaan aan het ultimum remedium-vereiste voor het opleggen van de maatregel van terbeschikkingstelling omdat andere minder ingrijpende maatregelen mogelijk zijn waartoe de deskundigen eveneens hebben geadviseerd namelijk de zorgmachtiging in het kader van de Wvggz.
 


Het oordeel van de rechtbank.

Nu het bewezenverklaarde feit verdachte niet wordt toegerekend ziet de rechtbank zich voor de vraag gesteld welke afdoening in de zin van een maatregel passend en geboden is en het meest recht doet aan de ernst van het feit en de persoon van verdachte.
 

De rechtbank heeft in het bijzonder het volgende in aanmerking genomen.
 

Verdachte heeft zich schuldig gemaakt aan een zeer ernstig feit. Via zijn Facebookaccount heeft hij videoboodschappen op het internet geplaatst waarin wordt opgeruid tot een terroristisch misdrijf. 
De rechtbank merkt op dat verdachte ten tijde van zijn aanhouding heeft toegegeven de videoboodschappen te hebben geplaatst en hij heeft ook verder zijn volledige medewerking aan het onderzoek verleend. Daarnaast heeft verdachte ook meegewerkt aan de onderzoeken van deskundigen omtrent zijn geestvermogens. 
 

De officier van justitie heeft naar aanleiding van het triple rapport in een separate civiele procedure een verzoekschrift ingediend tot het verlenen van een zorgmachtiging. Dit verzoekschrift is tegelijk met deze strafzaak behandeld. 
 

De officier van justitie beroept zich bij zijn eis tot oplegging van de  maatregel terbeschikkingstelling mede op het advies van de zorgverantwoordelijke [naam 6]  in de procedure inzake het verzoekschrift voor een zorgmachtiging waaruit blijkt dat getwijfeld wordt aan de haalbaarheid en effectiviteit van het afgeven van een zorgmachtiging. Daarnaast wordt in het reclasseringsadvies van 30 juni 2021 geadviseerd de maatregel terbeschikkingstelling met voorwaarden aan verdachte op te leggen. De officier van justitie stelt zich op het standpunt dat het opleggen van de maatregel terbeschikkingstelling met voorwaarden voor meer zekerheid zorgt dan alleen de afgifte van een zorgmachtiging. De officier van justitie vindt daarnaast de afgifte van een zorgmachtiging in de separate civiele procedure eveneens wenselijk zodat verdachte – indien nodig – kan worden verplicht tot inname van de voorgeschreven medicatie (dwangmedicatie). 
 

De rechtbank deelt het standpunt van de officier van justitie. 
De rechtbank heeft bij het maken van de afweging voor het mogelijk opleggen van een maatregel de adviezen van de deskundigen van het triple rapport [naam 3]  psychiater [naam 4]  GZ-psycholoog en [naam 5]  forensisch milieuonderzoeker en het reclasseringsadvies van 30 juni 2021 betrokken. Daarnaast zijn de heer [reclasseringsmedewerker 1] en mevrouw [reclasseringsmedewerker 2]  beiden werkzaam bij de reclassering en mevrouw [naam 4]  GZ-psycholoog ter zitting gehoord. De toelichtingen en de verklaringen van de deskundigen ter zitting neemt de rechtbank eveneens mee in haar overweging. 
 

Kort gezegd blijkt uit de reclasseringsrapportage (op verzoek van de officier van justitie) dat er onderzoek is gedaan naar de mogelijkheid van het opleggen van de maatregel terbeschikkingstelling met voorwaarden en dat op basis daarvan een advies is opgesteld. De deskundigen van de reclassering [reclasseringsmedewerker 1] en [reclasseringsmedewerker 2]  hebben gepersisteerd bij deze rapportage en hebben aangegeven dat een zorgmachtiging onvoldoende waarborgen zal bieden voor het beperken van het risico op recidive. De reclassering heeft vervolgens nu verdachte een strafbaar feit met een terroristisch oogmerk wordt verweten een onderzoek naar het risico op extremistisch geweld verricht. Uit dit onderzoek is gebleken dat het risico op extremistisch geweld  als hoog moet worden ingeschat. Door de deskundigen van de reclassering [reclasseringsmedewerker 1] en [reclasseringsmedewerker 2]  is dit ook op zitting bevestigd. 
 

Om het recidiverisico te beperken is het voor de rechtbank duidelijk dat verdachte deskundige hulp moet krijgen. De deskundigen die het triple rapport hebben opgesteld concluderen dat ondanks dat een zorgmachtiging geadviseerd wordt het recidiverisico op toekomstig (extremistisch) geweld voor een groot deel samenhangt met het bestaan van een actief psychotisch toestandsbeeld en dat verdachte kwetsbaar en beïnvloedbaar is voor invloeden van buitenaf. 
 

De reclassering acht de kans reëel dat verdachte weer zoals eerder in het verleden wanneer hij in contact komt met verkeerde mensen zal afhaken. Om hiervoor te waken dient volgens de reclassering de maatregel terbeschikkingstelling met voorwaarden te prevaleren boven een zorgmachtiging. 
 

De rechtbank overweegt dat zij een afweging dient te maken tussen straf en zorg waarbij het van belang is dat de uitkomst van die keuze leidt tot het opleggen van de meest geëigende maatregel voor een persoon. In haar vonnis dient de rechtbank dan ook maatwerk te leveren zodat de juiste persoon op de voor hem juiste plek terechtkomt zowel qua zorgvraag als qua vereist beveiligingsniveau. In dat kader dient de rechtbank een keuze te maken tussen de oplegging van een strafrechtelijke sanctie waarvan een vorm van forensische zorg deel kan uitmaken een combinatie van een strafrechtelijke sanctie en een zorgmachtiging  of alleen een zorgmachtiging. 
 

Uitgaande van de hiervoor genoemde adviezen van de deskundigen is de rechtbank van oordeel dat met het opleggen van de maatregel van terbeschikkingstelling met voorwaarden naast de zorgmachtiging gekomen wordt tot de oplegging van de meest geëigende maatregel voor deze verdachte. De rechtbank neemt daarbij in overweging dat verdachte bij eerdere niet forensische behandelingen weer in de fout is gegaan. Met de reclassering is de rechtbank van oordeel dat de veiligheid van anderen dan wel de algemene veiligheid van personen of goederen en de beschreven situatie van verdachte het opleggen van de maatregel van terbeschikkingstelling met voorwaarden noodzakelijk maakt. 
 

De rechtbank overweegt voorts dat is voldaan aan de formele voorwaarden om de maatregel van terbeschikkingstelling op te leggen. Het hierna te kwalificeren feit betreft een misdrijf waarop naar wettelijke omschrijving een gevangenisstraf van vier jaar of meer is gesteld. Voorts merkt de rechtbank op dat het een misdrijf betreft dat gericht is tegen of gevaar veroorzaakt voor de onaantastbaarheid van het lichaam van een of meer personen. De totale duur van de maatregel kan daarom een periode van vier jaar te boven gaan.
 

De rechtbank stelt de voorwaarden zoals door de reclassering geadviseerd. Verdachte heeft zich bereid verklaard tot naleving van de voorwaarden.
 

De rechtbank zal beslissen dat de voorwaarden dadelijk uitvoerbaar zijn. 
 

Om in het bijzonder de inname van medicatie te waarborgen maakt de rechtbank tevens gebruik van de haar in artikel 2.3 eerste lid aanhef en onder 4 van de Wet forensische zorg gegeven bevoegdheid om een zorgmachtiging af te geven. De toewijzende beslissing op dit verzoek wordt tegelijk met deze uitspraak bij afzonderlijke beschikking (rekestnummer C/01/370761/ FA RK 21/2171) van heden afgegeven.
 

Nu de rechtbank verdachte zal ontslaan van alle rechtsvervolging zal de voorlopige hechtenis worden opgeheven met ingang van het moment waarop verdachte kan worden geplaatst bij Kompas of een soortgelijke instelling 	
 


Toepasselijke wetsartikelen.

De beslissing is gegrond op de artikelen:
14e 37a 38 57 131 Wetboek van Strafrecht.



DE UITSPRAAK 

De rechtbank:
 

Verklaart het ten laste gelegde bewezen zoals hiervoor is omschreven.
 

Verklaart niet bewezen hetgeen verdachte meer of anders is ten laste gelegd dan hiervoor bewezen is verklaard en spreekt hem daarvan vrij.
 

Het bewezen verklaarde levert op het misdrijf:
 


in het openbaar mondeling tot enig strafbaar feit opruien terwijl het strafbare feit waartoe wordt opgeruid een terroristisch misdrijf dan wel een misdrijf ter bevordering of vergemakkelijking van een terroristisch misdrijf inhoudt meermalen gepleegd

 

Verklaart verdachte hiervoor niet strafbaar.
 

BESLISSING:

Ontslag van alle rechtsvervolging  

 

Legt op de volgende maatregel.
 


Gelast dat de verdachte ter beschikking wordt gesteld. 

Daarbij geldt als algemene voorwaarde dat de terbeschikkinggestelde ten behoeve van het vaststellen van zijn identiteit medewerking verleent aan het nemen van een of meer vingerafdrukken of een identiteitsbewijs als bedoeld in artikel 1 van de Wet op de identificatieplicht ter inzage aanbiedt.
 

Stelt daarbij de navolgende voorwaarden betreffende het gedrag van de terbeschikkinggestelde:
 
1. de terbeschikkinggestelde maakt zich niet schuldig aan een strafbaar feit. 
2. de terbeschikkinggestelde werkt mee aan het reclasseringstoezicht. Deze medewerking houdt onder andere in:

• zich melden op afspraken van de reclassering;
• zich houden aan de aanwijzingen van de reclassering;
• de reclassering helpen aan een actuele foto waarop zijn gezicht herkenbaar is;
• meewerken aan huisbezoeken;
• inzicht geven in de voortgang van begeleiding en/of behandeling door andere instellingen of hulpverleners;
• zich niet zonder toestemming van de reclassering op een ander adres vestigen;
• meewerken aan het uitwisselen van informatie met personen en instanties die contact hebben met de terbeschikkinggestelde als dat van belang is voor het toezicht;
 
3. de terbeschikkinggestelde werkt mee aan een time-out in een Forensisch Psychiatrisch Centrum (FPC) of andere instelling als de reclassering dat nodig vindt. Deze time-out duurt maximaal 7 weken met de mogelijkheid van verlenging met nog eens maximaal 7 weken tot maximaal 14 weken per jaar; 
4. de terbeschikkinggestelde gaat niet naar het buitenland of het Caribisch deel van het Koninkrijk der Nederlanden. De terbeschikkinggestelde wordt verboden zich op de volgende internationale luchthavens te begeven: Schiphol The Hague Airport Eelde Eindhoven en Maastricht zolang de reclassering dit noodzakelijk acht. Tevens wordt het hem verboden om zich bij het grensgebied van Nederland te begeven. De terbeschikkinggestelde dient op 2 kilometer afstand van de landsgrenzen te blijven. Controlemedium locatieverbod: GPS; 
5. de terbeschikkinggestelde laat zich opnemen bij Kompas( [plaats] ) of een soortgelijke zorginstelling te bepalen door de justitiële instantie die verantwoordelijk is voor plaatsing.

De opname start aansluitend op de detentie. De opname duurt zolang de reclassering dat nodig vindt.
De terbeschikkinggestelde houdt zich aan de huisregels en de aanwijzingen die de zorginstelling geeft voor de behandeling. Het innemen van medicijnen kan onderdeel zijn van de behandeling.
Als de reclassering een overgang naar ambulante zorg begeleid wonen of maatschappelijke opvang gewenst vindt werkt de terbeschikkinggestelde mee aan de indicatiestelling en plaatsing;
 
6. de terbeschikkinggestelde laat zich behandelen door Kompas( [plaats] ) of een soortgelijke zorgverlener te bepalen door de reclassering.

De behandeling start aansluitend op de klinische opname. De behandeling duurt zolang de reclassering dat nodig vindt.
De terbeschikkinggestelde houdt zich aan de huisregels en de aanwijzingen die de zorgverlener geeft voor de behandeling. Het innemen van medicijnen kan onderdeel zijn van de behandeling;
 
7. de terbeschikkinggestelde verblijft in een instelling voor beschermd wonen of maatschappelijke opvang te bepalen door de reclassering.

Het verblijf start aansluitend op de klinische opname. Het verblijf duurt zolang de reclassering dat nodig vindt.
De terbeschikkinggestelde houdt zich aan de huisregels en het dagprogramma dat de instelling in overleg met de reclassering voor hem heeft opgesteld;
 
8. de terbeschikkinggestelde gebruikt geen drugs en werkt mee aan controle op dit verbod. De controle gebeurt met urineonderzoek. De reclassering bepaalt hoe vaak de terbeschikkinggestelde wordt gecontroleerd; 
9. de terbeschikkinggestelde gebruikt geen alcohol en werkt mee aan urineonderzoek en ademonderzoek (blaastest) om dit alcoholverbod te controleren. De reclassering bepaalt met welke controlemiddelen en hoe vaak de terbeschikkinggestelde wordt gecontroleerd; 

geeft aan Reclassering Nederland opdracht de terbeschikkinggestelde bij de naleving van de voorwaarden hulp en steun te verlenen;
 

beveelt de dadelijke uitvoerbaarheid van de terbeschikkingstelling met voorwaarden.
 


Heft op de voorlopige hechtenis met ingang van het moment waarop verdachte kan worden geplaatst bij Kompas( [plaats] ) of een soortgelijke instelling.
 

Dit vonnis is gewezen door:
mr. C.J. Sangers-de Jong voorzitter
mr. L. Soeteman en mr. M.J.M.A. van der Put leden
in tegenwoordigheid van N.J.M. van Rooij griffier
en is uitgesproken op 29 juli 2021.
 

1
 Bronnen: 
a) een proces-verbaal van de politie Eenheid Oost-Brabant Districtsrecherche Eindhoven  onderzoeksnummer: [nummer 1]  BVH nummer: [nummer 2]  sluitingsdatum 8 januari 2021 aantal ongenummerde pagina’s: 156 opgemaakt in de wettelijke vorm door daartoe bevoegde opsporingsambtenaren. 
b) een proces-verbaal ter terechtzitting van 15 juli 2021 betreffende onderhavige strafzaak. 
