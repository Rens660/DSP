

RECHTBANK DORDRECHT
MEERVOUDIGE STRAFKAMER
 

Tegenspraak
Parketnummer: 11/500581-05
Zittingsdatum	:  23 maart 2006
Uitspraak 	:  6 april 2006
 
VERKORT STRAFVONNIS 
De rechtbank Dordrecht heeft op grondslag van de tenlastelegging en naar aanleiding van het onderzoek op de terechtzitting vonnis gewezen in de zaak tegen: 

[verdachte]
geboren te [geboorteplaats] op [ geboortedatum] 
zonder bekende vaste woon- of verblijfplaats in Nederland
thans gedetineerd in de P.I. Zuid-West locatie Dordtse Poorten te Dordrecht. 
 
De rechtbank heeft de processtukken gezien en kennis genomen van de vordering van de officier van justitie en van hetgeen de verdediging naar voren heeft gebracht.  
1. De tenlastelegging 

Aan de verdachte is ten laste gelegd dat
1.
 

hij op één of meerdere tijdstip(pen) in of omstreeks de periode van
01 januari 2005 tot en met 26 mei 2005 te Dordrecht in elk geval in
Nederland door geweld of (een) andere feitelijkhe(i)d(en) en/of bedreiging
met geweld of (een) andere feitelijkhe(i)d(en) [slachtoffer 1] (telkens) heeft
gedwongen tot het ondergaan van (een) handeling(en) die bestond(en) uit of
mede bestond(en) uit het seksueel binnendringen van het lichaam van die
[slachtoffer 1] hebbende verdachte zich (langdurig) laten pijpen door die[slachtoffer 1]
en bestaande dat geweld of die andere feitelijkhe(i)d(en) en/of die bedreiging
met geweld of die andere feitelijkhe(i)d(en) hierin dat verdachte (telkens)
 

- die[slachtoffer 1] van hem verdachte afhankelijk heeft gemaakt door haar
  cocaïne te laten gebruiken en/of
- heeft gedreigd om agressief te worden waarbij hij verdachte die
[slachtoffer 1]  de woorden: "maak me niet kwaad" en/of "ik ben levensgevaarlijk" en/of
- ik ben in staat iemand te vermoorden" heeft toegevoegd althans woorden van
  gelijke dreigende aard en/of strekking en/of
- meerdere althans één mes(sen) (zichtbaar) onder zijn verdachtes
  handbereik heeft gehad en/of
- het hoofd van die[slachtoffer 1] (krachtig) heeft beetgepakt en/of  vastgehouden(vervolgens) naar zich heeft toegetrokken (waardoor zijn verdachtes penis(diep) in de keel van die[slachtoffer 1] kwam ten gevolge waarvan die[slachtoffer 1]nauwelijks kon ademen en/of dreigde te verstikken en/of pijn aan haar huig)en/of
- heeft gedreigd met het veroorzaken van overlast ten gevolge waarvan die
 [slachtoffer 1] (die al een laatste waarschuwing van de Woningbouwverenging had
  ontvangen) uit haar huis zou worden gezet
 
en/of (aldus) voor die[slachtoffer 1] een bedreigende situatie heeft doen ontstaan; 

SUBSIDIAIR: voorzover het vorenstaande onder 1 niet tot een veroordeling mocht
of zou kunnen leiden:
 

hij op één of meer tijdstip(pen) in of omstreeks de periode van 01 januari
2005 tot en met 26 mei 2005 te Dordrecht in elk geval in Nederland met N.I.
[slachtoffer 1] van wie hij verdachte wist dat die[slachtoffer 1] in staat van bewusteloosheid verminderd bewustzijn of lichamelijke onmacht verkeerde dan wel aan een zodanige gebrekkige ontwikkeling of ziekelijke stoornis van haar
geestvermogens leed dat die[slachtoffer 1] niet of onvolkomen in staat was haar wil daaromtrent te bepalen of kenbaar te maken of daartegen weerstand te bieden
(telkens) één of meer ontuchtige handeling(en) heeft gepleegd bestaande uit
het seksueel binnendringen van het lichaam van die[slachtoffer 1] immers heeft hijverdachte zich meermalen althans eenmaal (langdurig) laten pijpen door die [slachtoffer 1];
 

2.
hij op of omstreeks 20 mei 2005 en/of 21 mei 2005 te Dordrecht in elk geval
in Nederland door geweld of (een) andere feitelijkhe(i)d(en) en/of bedreiging
met geweld of (een) andere feitelijkhe(i)d(en) [slachtoffer 2] heeft gedwongen
tot het ondergaan van (een) handeling(en) die bestond(en) uit of mede
bestond(en) uit het seksueel binnendringen van het lichaam van die
[slachtoffer 2] hebbende verdachte
 

- zich meermalen althans eenmaal (langdurig) laten pijpen door die Van der
  [slachtoffer 2] en/of
- (vervolgens) zijn verdachtes penis meermalen althans eenmaal in de
  vagina van die [slachtoffer 2] geduwd en/of gebracht
 

en bestaande dat geweld of die andere feitelijkhe(i)d(en) en/of die bedreiging
met geweld of die andere feitelijkhe(i)d(en) hierin dat verdachte
 

- die [slachtoffer 2] van hem verdachte afhankelijk heeft gemaakt door haar
  (te dwingen) drank en/of cocaïne en/of heroïne te (laten) gebruiken en/of
- tegen die [slachtoffer 2] heeft gezegd dat hij verdachte haar zou gaan
  vermoorden (op het moment dat die [slachtoffer 2] aan hem verdachte te
  kennen had gegeven geen heroïne te willen gebruiken) en/of
- die [slachtoffer 2] heeft gedwongen om op haar knieën te gaan liggen en/of
  (daarbij) het hoofd van die [slachtoffer 2] (krachtig) heeft beetgepakt en/of
  vastgehouden (waardoor zij niet kon wegkomen) en/of
- (vervolgens) die [slachtoffer 2] heeft gedwongen op haar rug te gaan liggen
  en/of
- met meerdere althans één mes(sen) zwaaiende bewegingen heeft gemaakt
 

en/of (aldus) voor die [slachtoffer 2] een bedreigende situatie heeft doen
ontstaan;
 

SUBSIDIAIR: voorzover het vorenstaande onder 2 niet tot een veroordeling mocht
of zou kunnen leiden:
 

hij op of omstreeks 20 mei 2005 en/of 21 mei 2005 te Dordrecht in elk geval
in Nederland met [slachtoffer 2] van wie hij verdachte wist dat die Van
der [slachtoffer 2] in staat van bewusteloosheid verminderd bewustzijn of lichamelijke onmacht verkeerde dan wel aan een zodanige gebrekkige ontwikkeling of ziekelijke stoornis van haar geestvermogens leed dat die [slachtoffer 2] niet of onvolkomen in staat was haar wil daaromtrent te bepalen of kenbaar te maken of daartegen weerstand te bieden één of meer ontuchtige handeling(en) heeft
gepleegd bestaande uit het seksueel binnendringen van het lichaam van die Van
der [slachtoffer 2] immers heeft hij verdachte zich meermalen althans eenmaal (langdurig) laten pijpen door die [slachtoffer 2] en/of heeft hij verdachtezijn verdachtes penis meermalen althans eenmaal in de vagina van die [slachtoffer 2] geduwd en/of gebracht;
 
3. 

hij op één of meerdere tijdstip(pen) in of omstreeks de periode van
01 februari 2005 tot en met 22 april 2005 te Dordrecht in elk geval in
Nederland (telkens) door geweld of (een) andere feitelijkhe(i)d(en) en/of
bedreiging met geweld of (een) andere feitelijkhe(i)d(en) [slachtoffer 3]
heeft gedwongen tot het ondergaan van (een) handeling(en) die bestond(en) uit
of mede bestond(en) uit het seksueel binnendringen van het lichaam van die
[slachtoffer 3] hebbende verdachte meermalen althans eenmaal zich (langdurig)
laten pijpen door die [slachtoffer 3] en bestaande dat geweld of die andere
feitelijkhe(i)d(en) en/of die bedreiging met geweld of die andere
feitelijkhe(i)d(en) hierin dat verdachte (telkens)
 

- die [slachtoffer 3] cocaïne en/of heroïne heeft laten gebruiken en/of
- de woning van die [slachtoffer 3] heeft binnengedrongen en/of
- die [slachtoffer 3] in een afhankelijkheidsrelatie met hem verdachte heeft
  gebracht en/of met zijn psychische overwicht dat hij verdachte op die
  [slachtoffer 3] had verworven die [slachtoffer 3] aan zijn verdachtes wil           
  heeft onderworpen en/of de wil van die [slachtoffer 3] heeft gemanipuleerd  
  althans een overwicht over die [slachtoffer 3] heeft gehad
 
en/of (aldus) voor die [slachtoffer 3] een bedreigende situatie heeft doen ontstaan; 

SUBSIDIAIR: voorzover het vorenstaande onder 3 niet tot een veroordeling mocht
of zou kunnen leiden:
 

hij op één of meerdere tijdstip(pen) in of omstreeks de periode van
01 februari 2005 tot en met 22 april 2005 te Dordrecht in elk geval in
Nederland met [slachtoffer 3] van wie hij verdachte wist dat die
[slachtoffer 3] in staat van bewusteloosheid verminderd bewustzijn of lichamelijke onmacht verkeerde dan wel aan een zodanige gebrekkige ontwikkeling of ziekelijke stoornis van haar geestvermogens leed dat die [slachtoffer 3] niet of onvolkomen in staat was haar wil daaromtrent te bepalen of kenbaar te maken of daartegen weerstand te bieden (telkens) één of meer ontuchtige handeling(en)
heeft gepleegd bestaande uit het seksueel binnendringen van het lichaam van
die [slachtoffer 3] immers heeft hij verdachte zich meermalen althans eenmaal(langdurig) laten pijpen door die [slachtoffer 3];
 

4.
hij op één of meerdere tijdstip(pen) in of omstreeks de periode van
01 maart 2001 tot en met 18 mei 2002 te Dordrecht in elk geval in Nederland
(telkens) door geweld of (een) andere feitelijkhe(i)d(en) en/of bedreiging met
geweld of (een) andere feitelijkhe(i)d(en) [slachtoffer 4] heeft gedwongen tot het ondergaan van (een) handeling(en) die bestond(en) uit of mede bestond(en) uit het seksueel binnendringen van het lichaam van die [slachtoffer 4] hebbende
verdachte (telkens)
 

- zich meermalen althans eenmaal (langdurig) laten pijpen door die  
  [slachtoffer 4]  en/of
- (vervolgens) zijn verdachtes penis meermalen althans eenmaal in de
  vagina en/of in de anus van die [slachtoffer 4] geduwd en/of gebracht
 

en bestaande dat geweld of die andere feitelijkhe(i)d(en) en/of die bedreiging
met geweld of die andere feitelijkhe(i)d(en) hierin dat verdachte (telkens)
 

- die [slachtoffer 4] cocaïne en/of heroïne heeft laten gebruiken en/of
- die [slachtoffer 4] in een afhankelijkheidsrelatie met hem verdachte heeft
  gebracht en/of met zijn psychische overwicht dat hij verdachte op die
  [slachtoffer 4] had verworven die [slachtoffer 4] aan zijn verdachtes wil  
  heeft onderworpen en/of de wil van die [slachtoffer 4] heeft gemanipuleerd
  althans een overwicht over die [slachtoffer 4] heeft gehad
- die [slachtoffer 4] tegen haar hoofd en/of lichaam heeft geslagen en/of
  gestompt en/of
- die [slachtoffer 4] de woorden: "Ik breek je nek" heeft toegevoegd althans 
  woorden   van gelijke dreigende aard en/of strekking
 
en/of (aldus) voor die [slachtoffer 4] een bedreigende situatie heeft doen ontstaan; 

SUBSIDIAIR: voorzover het vorenstaande onder 4 niet tot een veroordeling mocht
of zou kunnen leiden:
 

hij op één of meer tijdstip(pen) in of omstreeks de periode van 01 maart 2001
tot en met 18 mei 2002 te Dordrecht in elk geval in Nederland met
[slachtoffer 4] van wie hij verdachte wist dat die [slachtoffer 4] in staat van bewusteloosheid of lichamelijke onmacht verkeerde dan wel aan een zodanige
gebrekkige ontwikkeling of ziekelijke stoornis van haar geestvermogens leed
dat die [slachtoffer 4] niet of onvolkomen in staat was haar wil daaromtrent te
bepalen of kenbaar te maken of daartegen weerstand te bieden (telkens) één of
meer ontuchtige handeling(en) heeft gepleegd bestaande uit het seksueel
binnendringen van het lichaam van die [slachtoffer 4] immers heeft hij verdachte zich meermalen althans eenmaal (langdurig) laten pijpen door die [slachtoffer 4]en/of heeft hij verdachte zijn verdachtes penis meermalen althans eenmaal in de vagina en/of in de anus van die [slachtoffer 4] geduwd en/of gebracht;
 
2. De voorvragen 

2.1 De geldigheid van de dagvaarding
Bij het onderzoek ter terechtzitting is gebleken dat de dagvaarding aan alle wettelijke eisen voldoet en dus geldig is.
 

2.2 De bevoegdheid van de rechtbank
Krachtens de wettelijke bepalingen is de rechtbank bevoegd van het tenlastegelegde kennis te nemen.
 

2.3 De ontvankelijkheid van de officier van justitie
Bij het onderzoek ter terechtzitting zijn geen feiten en/of omstandigheden gebleken die aan de ontvankelijkheid van de officier van justitie in de weg staan.
 

2.4 De schorsing van de vervolging
Bij het onderzoek ter terechtzitting zijn geen gronden voor schorsing van de vervolging gebleken.
 
3. Het onderzoek ter terechtzitting 

3.1 De vordering van de officier van justitie
De officier van justitie heeft -het primair onder feit 1 2 3 en 4 ten laste gelegde bewezen achtend- gevorderd een onvoorwaardelijke gevangenisstraf voor de duur van vijf  maanden met aftrek van de tijd die door verdachte in voorlopige hechtenis is doorgebracht.
 

3.2 De verdediging
De verdediging heeft een bewijsverweer en een strafmaatverweer gevoerd 
 
4. De bewijsbeslissingen 

4.1 De bewezenverklaring
De rechtbank acht wettig en overtuigend bewezen dat de verdachte
 

1. 
 op tijdstippen in de periode van 01 januari 2005 tot en met 26 mei 2005 te Dordrecht  door geweld of andere feitelijkheden en bedreiging met geweld [slachtoffer 1] telkens heeft gedwongen tot het ondergaan van handeling die bestonden uit of mede bestonden uit het seksueel binnendringen van het lichaam van die 
[slachtoffer 1] hebbende verdachte zich langdurig laten pijpen door die[slachtoffer 1] en bestaande dat geweld of die andere feitelijkheden en die bedreiging met geweld  hierin dat verdachte telkens
 

- die[slachtoffer 1] van hem verdachte afhankelijk heeft gemaakt door haar cocaïne te laten gebruiken en/of
- heeft gedreigd om agressief te worden waarbij hij verdachte die[slachtoffer 1] de woorden: "maak me niet kwaad" en/of "ik ben levensgevaarlijk" 
- heeft toegevoegd en/of
- het hoofd van die[slachtoffer 1] krachtig heeft beetgepakt en vastgehouden en (vervolgens) naar zich heeft toegetrokken (waardoor zijn verdachtes penis (diep) in de keel van die[slachtoffer 1] kwam ten gevolge waarvan die [slachtoffer 1] nauwelijks kon ademen en dreigde te verstikken en pijn aan haar huig kreeg)
 
en aldus voor die [slachtoffer 1] een bedreigende situatie heeft doen ontstaan; 

2. 
op 20 mei 2005 of 21 mei 2005 te Dordrecht door geweld of andere feitelijkheden en bedreiging met geweld [slachtoffer 2] heeft gedwongen tot het ondergaan van handeling die bestonden uit of mede bestonden uit het seksueel binnendringen van het lichaam van die [slachtoffer 2] hebbende verdachte
 

- zich meermalen langdurig laten pijpen door die [slachtoffer 2] en
- (vervolgens) zijn verdachtes penis meermalen in de vagina van die [slachtoffer 2] geduwd
 
en bestaande dat geweld of die andere feitelijkheden en die bedreiging met geweld hierin dat verdachte  

- die [slachtoffer 2] van hem verdachte afhankelijk heeft gemaakt door haar te dwingen cocaïne te gebruiken en
- tegen die [slachtoffer 2] heeft gezegd dat hij verdachte haar zou gaan vermoorden (op het moment dat die [slachtoffer 2] aan hem verdachte te kennen had gegeven geen heroïne te willen gebruiken) en
- die [slachtoffer 2] heeft gedwongen om op haar knieën te gaan liggen en (daarbij) het hoofd van die [slachtoffer 2] (krachtig) heeft beetgepakt en vastgehouden (waardoor zij niet kon wegkomen) en
- (vervolgens) die [slachtoffer 2] heeft gedwongen op haar rug te gaan liggen en/of
- met mes(sen) zwaaiende bewegingen heeft gemaakt
 
en (aldus) voor die [slachtoffer 2] een bedreigende situatie heeft doen ontstaan; 

3. 
op tijdstippen in de periode van 01 februari 2005 tot en met 22 april 2005 te Dordrecht  telkens door geweld of andere feitelijkheden [slachtoffer 3] heeft gedwongen tot het ondergaan van handelingen die bestonden uit of mede bestonden uit het seksueel binnendringen van het lichaam van die 
[slachtoffer 3] hebbende verdachte meermalen zich langdurig laten pijpen door die [slachtoffer 3] en bestaande dat geweld of die andere feitelijkheden hierin dat verdachte telkens
 

- die [slachtoffer 3] cocaïne heeft laten gebruiken en/of
-  de woning van die [slachtoffer 3] heeft binnengedrongen en/of
- die [slachtoffer 3] in een afhankelijkheidsrelatie met hem verdachte heeft gebracht en met zijn psychische overwicht dat hij verdachte op die [slachtoffer 3] had verworven die [slachtoffer 3] aan zijn verdachtes wil heeft onderworpen 
en (aldus) voor die [slachtoffer 3] een bedreigende situatie heeft doen ontstaan;
 

4. 
op tijdstippen in de periode van 01 maart 2001 tot en met 18 mei 2002 te Dordrecht telkens door geweld of andere feitelijkheden en bedreiging met geweld  [slachtoffer 4] heeft gedwongen tot het ondergaan van handelingen die bestonden uit of mede bestonden uit het seksueel binnendringen van het lichaam van die [slachtoffer 4] hebbende verdachte telkens
 

- zich meermalen langdurig laten pijpen door die [slachtoffer 4] en
- (vervolgens) zijn verdachtes penis in de vagina of in de anus van die [slachtoffer 4] geduwd of gebracht
 
en bestaande dat geweld of die andere feitelijkheden en die bedreiging met geweld hierin dat verdachte telkens 

- die [slachtoffer 4] cocaïne en heroïne heeft laten gebruiken en/of 
- die [slachtoffer 4] in een afhankelijkheidsrelatie met hem verdachte heeft gebracht en met zijn psychische overwicht dat hij verdachte op die [slachtoffer 4] had verworven die [slachtoffer 4] aan zijn verdachtes wil heeft onderworpen en de wil van die [slachtoffer 4] heeft gemanipuleerd 
- die [slachtoffer 4] tegen haar hoofd en lichaam heeft geslagen en/of gestompt en/of
- die [slachtoffer 4] de woorden: "Ik breek je nek" heeft toegevoegd 
en (aldus) voor die [slachtoffer 4] een bedreigende situatie heeft doen ontstaan. 
 
Hetgeen aan de verdachte meer of anders is ten laste gelegd dan hier als bewezen is aangenomen is niet bewezen. De verdachte zal hiervan worden vrijgesproken. 
Voor zover in de bewezenverklaarde tenlastelegging taal- en/of schrijffouten voorkomen zijn deze in de bewezenverklaring verbeterd. Blijkens het verhandelde ter terechtzitting is de verdachte daardoor niet in de verdediging geschaad. 

4.2 Nadere bewijsoverweging	
Ten aanzien van de bewezenverklaring van alle tenlastegelegde feiten
De rechtbank heeft haar overtuiging dat verdachte de tenlastegelegde feiten heeft gepleegd mede gebaseerd op de verklaringen van de aangeefsters in de andere aan verdachte ten laste gelegde feiten. De rechtbank overweegt het navolgende.
Uit de aangiften blijkt dat er ten aanzien van de navolgende punten overeenkomsten bestaan:
- het feit dat alle aangeefsters vrouwen zijn die verslaafd zijn aan harddrugs waardoor zij in een kwetsbare positie verkeren;
- het feit dat verdachte hen aanvankelijk als vriend harddrugs verstrekte en na korte tijd hiervoor steeds een wederdienst in de vorm van seksuele handelingen verlangde;
- de aard van de seksuele handelingen die door aangeefsters verricht moesten worden;
- de bedreigende houding/gezichtsuitdrukking en/of de bedreigingen die door verdachte naar de slachtoffers werden geuit en de mishandelingen die door verdachte werden gepleegd als zij niet deden wat door verdachte van hen werd verlangd.
De rechtbank is van oordeel dat uit de verschillende aangiftes voldoende blijkt dat de gang van zaken tussen verdachte en de verschillende aangeefsters op essentiële punten met elkaar overeenkomt  en dat daarmee (en met andere bewijsmiddelen) voldoende wettig en ook overtuigend bewijs voorhanden is om alle aan verdachte tenlastegelegde feiten bewezen te kunnen verklaren. 
 

Ten aanzien van het onder 3. bewezen verklaarde feit:
Uit het dossier komt naar voren dat het slachtoffer in de onderhavige zaak een persoon betrof die instabiel en afhankelijk van anderen was en moeilijk alleen kon zijn. Voorts komt uit het dossier naar voren dat het slachtoffer verslaafd was aan harddrugs.
Als gevolg van de psychische gesteldheid van het slachtoffer was zij niet bij machte om verdachte buiten de deur te zetten op het moment dat hij bij haar in de woning kwam of hier binnen drong en om de verleiding te weerstand de door verdachte aan haar aangeboden harddrugs te gebruiken. Hierdoor liep zij als het ware 'in de val' van verdachte om als tegenprestatie voor de aan haar verstrekte drugs bij verdachte de door hem gewenste seksuele handelingen als tegenprestatie te verrichten en was zij niet in staat om dit alsnog te weigeren.
De in de tenlastelegging onder de gedachtestreepjes vermelde feitelijkheden en geweld moeten gezien bovenomschreven situatie waarin het slachtoffer verkeerde in onderlinge samenhang worden bezien en beoordeeld. Zo beoordeeld leveren de aldaar genoemde feitelijkheden en het geweld naar het oordeel van de rechtbank dat strafbare geweld en die strafbare feitelijkheden op waardoor de aan verdachte ten lastegelegde feiten bewezen  kunnen worden verklaard.
 

4.3 De bewijsmiddelen
De rechtbank grondt haar overtuiging dat verdachte het bewezenverklaarde heeft begaan op de feiten en omstandigheden die in de bewijsmiddelen zijn vervat en die reden geven tot de bewezenverklaring.
 
De rechtbank bezigt ieder bewijsmiddel ook in onderdelen telkens voor het bewijs van het feit waarop het blijkens zijn inhoud betrekking heeft maar ook voor het bewijs van de overige feiten nu deze feiten soortgelijke feiten betreffen en uit de verschillende bewijsmiddelen voldoende blijkt van een gang van zaken die op essentiële punten overeen komt. 
De rechtbank bezigt de inhoud van de geschriften als bedoeld in artikel 344 lid 1 sub 5° van het Wetboek van Strafvordering alleen in verband met de inhoud van andere bewijsmiddelen. 
De bewijsmiddelen zullen in die gevallen waarin de wet aanvulling van het vonnis met de bewijsmiddelen vereist dan wel voor zover artikel 359 derde lid tweede volzin van het Wetboek van Strafvordering wordt toegepast met een opgave daarvan in een aan dit vonnis gehechte bijlage worden opgenomen. 
5. De strafbaarheid van het bewezenverklaarde 
De bewezen geachte feiten volgens de wet strafbaar. Het bestaan van een rechtvaardigingsgrond is niet aannemelijk geworden.  
Het bewezenverklaarde levert op:  

1. primair  3. primair en  4. primair telkens
VERKRACHTING MEERMALEN GEPLEEGD;
 

2. primair
de voortgezette handeling van
VERKRACHTING MEERMALEN GEPLEEGD.
 
6. De strafbaarheid van de verdachte 

6.1 Het rapport van de deskundige
Over verdachte is  een rapport uitgebracht door P.K.J. Ronhaar psychiater en H.A. van Kempen psycholoog beiden werkzaam bij het Pieter Baan Centrum te Utrecht gedateerd 27 februari 2006. Deze gedragsdeskundigen concluderen het navolgende.
'Behalve het vaststellen van verdachtes afhankelijkheid van cocaïne kan op basis van ons beperkte onderzoek geen uitspraak worden gedaan over het al dan niet bestaan van een psychische stoornis bij verdachte en - indien er sprake is van een stoornis - over de aard en omvang daarvan. De vraag naar de eventuele doorwerking in het tenlastegelegde kan evenmin worden beantwoord. Voor zover er sprake is van een antisociale persoonlijkheidsstoornis kan daar niet vanzelfsprekend uit worden afgeleid dat verdachte beperkingen ondervond in het maken van keuzes bij zijn delictgedrag. 
Vragen over de toerekeningsvatbaarheid en het recidivegevaar voortkomend uit een eventuele stoornis bij verdachte kunnen wij derhalve samenhangend met het voorgaande niet beantwoorden.'
 

6.2 Het oordeel van de rechtbank
De rechtbank verenigt zich met de conclusie van het voormelde rapport. Zij is van oordeel dat op grond van het strafdossier en het verhandelde ter terechtzitting voldoende is komen vast te staan dat de ten laste gelegde en bewezen verklaarde feiten aan verdachte kunnen worden toegerekend.
 
Ook overigens is er geen omstandigheid aannemelijk geworden die de strafbaarheid van de verdacht uitsluit. De verdachte is dus strafbaar. 
7. De redenen die de straf hebben bepaald of tot de maatregel hebben geleid 

7.1 Strafmotivering
De rechtbank heeft de op te leggen straf bepaald op grond van de ernst van de feiten en de omstandigheden waaronder die zijn begaan en op grond van de persoon en de persoonlijke omstandigheden van de verdachte zoals daarvan is gebleken uit het onderzoek ter terechtzitting.
 
Daarbij is in het bijzonder het volgende in aanmerking genomen. 
Verdachte heeft in de periode van maart 2001 tot mei 2002 en in de periode van januari 2005 tot mei 2005 diverse slachtoffers gedwongen bij hem seksuele handelingen te verrichten tegen hun wil. Alle slachtoffers betroffen vrouwen die verslaafd waren aan harddrugs en die als gevolg daarvan geen weerstand konden bieden aan de verleiding om de harddrugs te gebruiken die zij van verdachte kregen aangeboden. Als tegenprestatie verlangde verdachte van de vrouwen dat zij hem met name (langdurig) zouden pijpen. Op de momenten dat de slachtoffers zich hiertegen verzetten of de handelingen niet naar tevredenheid van verdachte uitvoerden werden zij veelal bedreigd en/of mishandeld.  

Verdachte heeft door het plegen van deze feiten een ontoelaatbare inbreuk gemaakt op de lichamelijke integriteit van de slachtoffers. De feiten hebben voorts een grote impact op  de slachtoffers gehad. 
Het hoeft weinig betoog dat feiten als de onderhavige ook in de samenleving gevoelens van afschuw en verontwaardiging oproepen. 
Op grond van hetgeen hiervoor is overwogen alsmede gezien de aard en de ernst van de strafbare feiten en de omstandigheden waaronder deze zijn gepleegd kan naar het oordeel van de rechtbank niet anders worden gereageerd dan met het opleggen van een vrijheidsbenemende straf.
 
Bij de bepaling van de duur van de straf houdt de rechtbank rekening met de persoonlijke omstandigheden van de verdachte zoals deze naar voren zijn gebracht in het over hem door het Pieter Baan Centrum opgemaakte rapport genoemd onder 6. en zoals die ook overigens ter terechtzitting zijn gebleken. Ten nadele van verdachte weegt de rechtbank mee dat verdachte reeds eerder veelvuldig met politie en justitie in aanraking is gekomen onder meer wegens geweldsdelicten en in 1999 door het Gerechtshof te 's-Gravenhage (onder meer) is veroordeeld ter zake van  soortgelijke zedendelicten als thans bewezenverklaard.  
Alles afwegend acht de rechtbank het opleggen van een gevangenisstraf van na te melden duur passend en geboden. 
8. De toepasselijke wettelijke voorschriften 

De opgelegde straf is gegrond op de volgende wettelijke voorschriften:
de artikelen 56 57 en 242 van het Wetboek van Strafrecht.
 
9. De beslissing 
De rechtbank 
verklaart bewezen dat de verdachte de ten laste gelegde feiten heeft begaan zoals vermeld onder 4.1 van dit vonnis; 
verklaart niet bewezen wat aan de verdachte meer of anders is ten laste gelegd dan hierboven als bewezen is verklaard en spreekt de verdachte daarvan vrij; 
verklaart dat het bewezenverklaarde de onder 5. vermelde strafbare feiten oplevert; 
verklaart de verdachte hiervoor strafbaar; 
veroordeelt de verdachte wegens die feiten tot: 
een GEVANGENISSTRAF voor de duur van 4 (VIER) JAREN;  
beveelt dat de tijd die door de veroordeelde vóór de tenuitvoerlegging van deze uitspraak in verzekering en in voorlopige hechtenis is doorgebracht bij de uitvoering van de gevangenisstraf geheel in mindering zal worden gebracht. 
Dit vonnis is gewezen door: 

mr. H.W. Bezemer voorzitter                                                                                                                 
mr. F.L.J.M. Heijnen en mr. E.H. van der Steeg rechters
in tegenwoordigheid van mr. M.E. Boekholtz griffier
en uitgesproken op de openbare terechtzitting van 6 april 2006. 
 
Wegens afwezigheid zijn mr. Heijnen en mr. Van der Steeg buiten staat dit vonnis mede te ondertekenen.
